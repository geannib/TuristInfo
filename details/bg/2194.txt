Конна база Бергленд е разположена в красивите Западни Балкани на входа на гр. Берковица. Базата е в непосредствена близост с връх Ком, връх Тодорини кукли, Клисурски манастир, река Бързия. 
Освен олимпийския и детския манежи, на които се преподават първите уроци по езда за начинаещи, базата разполага и със стотици декари ливади, които са прекрасно и безопасно място за езда сред природата. 
На разположение на гостите са разнообразни по сложност и времетраене маршрути за езда. 
Маршрутите минават край църкви, манастири, хижи, водопади, езера, реки, полета с малини, къпини и други диворастящи плодове и билки. 
Базата разполага със коне в различни възрасти, характери и цветове. 
Сред коне в базата има кротки създания, които помагат на начинаещите ездачи да открият красотата на ездата без страх и притеснение, но има и мощни своенравни жребци, които са голямо предизвикателство и за най-опитните ездачи в света.

