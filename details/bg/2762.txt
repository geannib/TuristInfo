
Църквата е построена в периода 1865-1867 година. В храма се пазят мощите на първия Врачански митрополит след Освобождението на България от турско робство, поради което храма се нарича митрополитски.

Църквата притежава красиви стенописи и икони, част от които рисувани от Станислав Доспевски (през 1874г), Г. Желязков и К. Кашев. Иконостасът е изработен през 1887 година от майстора Антон Станишев, от град Дебър (Македония). Част от църковните икони са на светите братя Кирил и Методий, Св. Княз Борис, преподобна Параскева и др.

На купола на църквата е изобразен Господ Вседержител, а под него на пандативите са четиримата евангелисти.


