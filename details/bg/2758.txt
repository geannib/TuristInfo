Маршрутът стръмно се изкачва по Войводин дол през красива букова гора. На билото на планината има изграден заслон, а 100 м. на юг има каптиран извор. Пътеката продължава по билото и достига отвесната стена на водопад "Скакля". Заобикаля се от изток горната част на водопада и започва много стръмно слизане по дерето към гр. Враца. Маршрутът преминава през резерват “Врачански карст”.


