
Театърът е създаден през 1938 г. с името на "Врачански областен театър", с директор Анастас Попдимитров. Първото му представление е на 27 август 1938 г., сформиран като пътуващ театър. Неговият връх е през 1960-1970 г., когато достига отива в своята творческа зрялост и през 1978 г. се премества в новооткритата сграда "Дворец на културата».
На 27 август 1938 г. Врачански областен театър, сформиран като пътуващ дава първото си представление на "Тайна". Тържественото откриване на първия театрален сезон на Врачански областен театър става на 9 октомври 1938г. на сцената на стария салон на читалище "Развитие" във Враца с "Пристанала".

На 20 януари 1941 г. е открита новата сграда на читалище "Развитие" по проект на архитектите Василев и Цолов. За времето си е най-модерната читалищна сграда в Северозападна България. Салонът е с близо 600 седящи места. Така Врачански областен театър се сдобива със своя постоянна база. През този сезон театърът за първи път в своята история поднася на своите най-малки почитатели и детска пиеса.
Подготовката за сезон 1948-49 г. театъра започва като Врачански народен театър. Своите постижения театъра разкрива с участието си на Първия преглед на съвременната българка драма в София (5юни-2 юли 1952 г.)
На 9 октомври 1963 г. Врачанският народен театър чества своята четвъртвековна дейност, която е свързана с имената на Стефан Кортенски, Иван П.Георгиев, Ради Тамамджиев, Георги Фратев, Димитър Панов, Георги Крънзов, Недялчо Чернев, д-р Правда Атанасова и редица други големи български артисти, със сътрудничеството на Кръстю Сарафов, Иван Димов, Стефан Сърчаджиев, Кръстю Мирски, Константин Кисимов и др., с помощта окозана от Николай Фол и Орлин Василев. За 25 години театъра е изнесъл около 7200 представления на около 150 пиеси гледани от над 2,5 милиона зрители. През този сезон за първи път в страната на сцената на Врачанския народен театър е представена историческата драма "Деспот Добротица" от Н.Фол.
Врачанският народен театър открива сезона 1965-66 г. преименуван, като Врачански драматичен театър.
През втората половина на 60-те и началото на 70-те години Врачански драматичен театър навлиза в период на творческа зрялост и се налага като един от културните институти в Северозападна България.
В началото на 1968 г. в сутеренния салон на читалище "Развитие" е създаден камерен театър със 144 места, който намира трайно място в културния живот на Враца и затова тя става център за представяне на постиженията на "малките " театрални форми от 1977г до днес. 
От юни 1978 г. театъра се пренася в новооткритата сграда Дворец на културата.

Сериозна художествена атестация за Врачанския драматичен театър в този период са постановките: "Ние долуподписаните" от Ал.Гелман, "Нора" на Ибсен, "Делото Сагадеев" от Аз.Абдулин, "Домът на Бернарда Алба" от Ф.Г.Лорка, "Големият род" от М.Минков и др.
От 2000 г. Драматичен театър и Държавен куклен театър са обединени като Драматично - куклен театър Враца.
Драматично - куклен театър Враца разполага със собствена театрална сграда, с голям салон с 748 места, камерна зала с 100 места, куклена зала с 80 места и балетна зала с 70 места.
Трупата е съставена от 68 човека от които 25 художествено творчески състав и 43 административно - технически.



