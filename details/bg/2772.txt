
Сегашният храм е построен на мястото на по-старинна църква през 1898 г. Внушителната архитектура, стилният интериор и най-голямата по обем църква с принадлежащи три престола на името на преподобни Паисий Хилендарски и на Свети Софроний епископ Врачански, определиха избирането й за катедрален храм на Враца. Интериорът впечатлява с дървороезбен иконостас, архиерейския трон, с разпятието Христово, витлеемската звезда и амвона. Има интересна стенопис и художествена декорация. Фигуралните композиции, издържани в православно-византийския стил с фина хармония на тоновете придават изключителна тържественост на храма.
   Със своята обемност и с вътрешната си подредба, както и с патронажа на християнските и родни светци, храмът предоставя внушителните богослужби и тържества да преминават под знака на църковно-възрожденския православен български дух.


