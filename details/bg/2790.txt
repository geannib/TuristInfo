
 От хижата в северна посока се излиза на шосето за стария рудник. Върви се по пътя десетина минути, и след Червения завой пътеката започва да спуска през букова гора към обширна поляна над водопада Боров камък. Оттук се продължава в посока изток-североизток през стара букова гора, преминава се през м. Локвите, през обширни билни пасища в м. Зебрец и покрай кошара се излиза на коларски път. Продължава се по пътя, който извежда през местностите Царево ливаге, Избата и Клено и стига до паметника на вр. Околчица.



