Конната статуя на Михай Витязул (Михаил Смелия) в Джурджу (Гюргево) е създадена по инициатива на  кмета на община Джурджу, Лучиан Илиеску, от един скулптор от Констанца, който е създал и  Конната статуя на Михай Витязу в Нъводар, открита на 15 август 2011 година, като реплика на статуята на Михай Витязу от Букурещ. 
Намерението на кмета е било да я постави  във вътрешността на кръговото кръстовище в близост до Общинската болница за спешна помощ Джурджу. 
Статуята, излята от бронз в Турция, както и тази в Нъводар, е докарана в Джурджу на 30 май 2012 година и е разтоварена, временно, до градския парк. 
На местните избори от 10 юни 2012 година, в Джурджу е избран нов кмет.
Новият кмет на община Джурджу , Николае Барбу, провежда обществено допитване и иска мнението на архитектите и специалистите от Общинския музей, в следствие на което се взима решението конната статуя на  владетеля Михай Витязу да бъде разположена в централната зона на парка, който носи името на войводата, а не на средата на улицата, където достъпът на минувачите е практически невъзможен. 
При започването на работата се открива, че под определеното място минава важен водопровод за питейна вода, така че архитектите променят малко формата на мястото, от кръг на овал, статуята бидейки видима благодарение на високия пиедестал, със стъпала, създаден така, че да влиза в контакт с хората, а не само като добавен обект. Стъпалата му  ще се използват като място за почивка от младите, място за четене, за разговори, счита архитект Ан Мари Гачикевич, съветник в Обшината.
На 30 август 2012 година, статуята е издигната на пиедестала разположен в парка Михай Витязул. 
Михай Витязул (р. 1558 г. в Търгул де Флоч – умира на.9 август 1601 г., в Турда) е бил влдетел на Цара Ромъняска (п. Румънска земя) между 1593-1601 година. За един период (през 1600 г.), е бил фактически владетел на трите големи средновековни държави, които формират днешна Румъния: Цара Ромъняска (Румънска земя или Влашко), Трансилвания и Молдова. Преди да стигне до трона, като управител е бил управител на Стрехая, столник (комисар) и бан на Крайова.
Образът на Михай Витязул достига румънския национален пантеон след като е бил възвърнат от румънската историография на XIX век, като важна роля играе творбата  Румънците под управлението на Михай Витязул на Николае Бълческу. Така войводата става важен предшественик на обединяването на румънците, което ще се реализира през XX век.