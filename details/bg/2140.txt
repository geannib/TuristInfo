Берксток (BERKSTOCK) e рок фестивал, организиран по подобие на легендарния Удсток. Провеждал се е  от 1998 година в град Берковица, България, на около 80 km от София. Хедлайнери на фестивала от 2005 г. са легендарната шотландска пънк група Exploited.
Берксток за първи път се провежда през 1998 г. с участието на БТР, Владимир Тотев, Камен Кацата, Амузия и др. През годините на Берксток са свирили повече от 150 групи, сред които Babyface Clan, Korozy, Подуене Блус Бенд, Д2, Мастило, Каризма, Zornik. На сцената на Берксток е пял Джо Лин Търнър и Алкатраз с Греъм Бонет.

