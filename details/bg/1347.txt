Сградата на Университета в Крайова, първоначално построена за Правосъдна палата, е архитектурен паметник от национален интерес и една от най-представителните сгради на града. 
Проектирана през 1890 г. от архитект Йон Соколеску, сградата на Университета е илюстрация на архитектурния неокласицизъм. 
На мястото, на което се издига днес сградата на Университета в Крайова (ректората), през XVIII-ти и XIX-ти век се е намирала Църква Гънеску, основана от столника Барбу Зътряну Гънеску. Заедно със сикуларизацията на манастирските имоти през 1863 г., църквата губи собственостите си, а в двора и старите архиерейски къщи мести седалището си Съда в Крайова. По-късно, през 1884 г., е решено събарянето на религиозното селище и издигането, на същото място, на Правосъдна палата. До изграждането й, временното седалище на Съда в Крайова е изместено в Каса Бънией (Паричния дом). Решението за събаряне на сградите, които са принадлежали на Църката Гънеску е трябвало да бъде изпълнено през 1889-1890 г., когато са започнали и работите по новата сграда. 
Сградата, проектирана през 1890 г. от архитект Йон Н. Соколеску, характеризирана от монументалността, типична за френския академизъм от онези времена, е издигната между 1894 и 1912 г. Още от началото са видими, както отвън, така и отвътре, архитектурни елементи и принципи, заети от класицизма, като триъгълния фронтон и перистила на главния вход с три врати, ограден от четири съставни колони (с коринтски и йонийски елементи). Конструкцията е надиплена перфектно върху неравен терен с 3 височинни нива (висок сутерен / полуетаж, партер и етаж). Палатът бил заобиколен от ограда с решетки от ковано желязо, закрепени върху бетонен цокъл, на места с колони. Между сградите и оградата, по всичките й страни, се простират зелени площи. По-късно, заедно с промените по сградата и околното пространство, оградата е демонтирана.
Първоначалната сграда на Правосъдната палата била четириъгълник, пресечен по средата от централно тяло, което отговаряло на главния вход. Той бил доминиран от класическия фронтон, където е можело да се възхищаваш на група от статуи, представляващи  „Правосъдието със завързани очи”, премахната след 1948 г. След промяната в предназначението на сградата, под фронтона й е поставена думата “УНИВЕРСИТЕТ”, написана с главни релефни букви.
Правосъдната палата е построена, за да служи за седалище на различни съдебни органи и инстанции в Крайова. Между 1941 и 1944 г., дворецът е окупиран от германските войници. С тръгването на германците, съдебните институции (Висшето съдилище и Апелативният съд) се връщат на това място до началото на 1951 г. От 1948 г., тук е седалището и на първото висше учебно заведение в Крайова (Института по агрономия). Едновременно с него, западната част на двореца е заета от местни административни институции (Народния съвет). В периода 1951-1958 г., в източното крило на сградата  се помещава вторият институт за висше образование, Институтът за машини и електронни устройства (Техническият институт). За кратко време, между 1958-1959 г., Дворецът на правосъдието става отново дом на висшите съдилища на регионално, районно и градско ниво, на прокуратурата и на адвокатското съсловие. От 1966 г., внушителната постройка е  дадена за употреба и влиза в собственост на новооткрития Университет в Крайова!

