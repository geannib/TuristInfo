Новата минерална баня е построена през 1930г. по проект на арх. Радев. Тя е на площ 732кв.м, и е съобразена със стила на старата баня. Има тераси за хелиолечение и огромен часовник на централната фасада. 
Покривът е украсен в четирите ъгъла със скулптури на малки къпещи се момченца, възседнали огромни охлюви – символи на бързото оздравяване.
 Образите на нимфи – полубогини олицетворяват живите сили на природата. В непосредствена близост до нея се намира и старата минерална баня. Тя е построена през 1910г. Особено впечатление прави стилистиката на прозорците в архитектурен стил късен сецесион. Фасадата е украсена с двуредов венец от маслинени клонки.

