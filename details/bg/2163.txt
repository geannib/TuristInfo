Кръстокуполна базилика. Строителството му започва през 1902 година, а иконостасът е завършен през 1906г. Храмът е обявен за паметник на културата от местно значение. Резбата на иконостаса е дело на местен майстор, а иконите са изографисани от известния акад. Иван Стефанов. Част от иконите датират от XVII, XVIII век. Ценност представляват четирите полилея, произведени в Йерусалим и Цариград. Те са дарени от местни заможни хора за освещаването на храма. Интересни са и двата централни свещника, подарени през 1934г. от Ботевия четник Димитър Пенев. През 1992г. храмът е изцяло реставриран и изографисан с красиви стенописи. Особено много поклонници се стичат на храмовия празник Гергьовден, когато се прави курбан.


