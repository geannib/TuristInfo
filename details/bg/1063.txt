Църквата е построена през 1835  година от Апостол Арсаке, който като добър предприемач купува солни мини, събира впечатляващо имане, на базата на което построява църквата, която носи храмовото име ,,Свети Пантелеймон,,.
Църквата е издигната в памет на сина му Георге, който се самоубива във Виена, заради възпротивяването на родителите му да се ожени за млада еврейка.
Строежът на църквата трае десет години (1835-1845), като първият път е изрисувана от Георге Зографа , а към края на живота на ктитора през 1874 година, мястото за поклонения е изрисувано отново от Георге М. Тътъраску. При влизане в църквата, от дясната страна, в притвора се намира картина на ктитора и на неговия син. Арсаке показва с ръка към младата двойка, все едно, им дава благословия да се оженят. Името на Арсаке е тясно свързано с двойния избор на принц Александру Йоан Куза, тъй като той предлага двойния избор в двете страни и така, не се погазва нито един член на Конвенцията. 
От аромънски произход, доктор Арсаке  е роден в Хотохова в Епир през 1789 година. Идва в Букурещ преди 1800 година, учи първите години в училище с румънски учители. След 1805 отива във Виена, където учи чужди езици, а след няколко години заминава за Германия, където учи медицина, където ще си вземе и доктората със специалност „сравнителна анатомия”. Въпреки че му се очертавала университетска кариера с големи шансове, не остава в Германия и идва в Букурещ.
В Румъния работи дълго време като лекар в различни болници, Пантелеймон и Колця в Букурещ са две от тях. През 1819 купува от манастир Раду Водъ два имота от област Влашка (днешен Джурджу), този от Парапан (днес Ведя) и този от Стънещ.  Влизайки в политиката, благодарение на интелигентността си и на широките познания, които има, успява да стане известен бързо  и в тази област. Румънският управник Григоре Гика признава стойността му,  като го прави свой частен секретар, където се занимава с проблемите на външната политика.
Чрез положения труд и благодарение на интелектуалната си сила, докторът увеличава постоянно имането си, което има както в страната, така и в чужбина. Доктор Арсаке знаел седем езика: румънски, латински, гръцки, френски, немски, италиански и турски. Той притежавал големи имоти във Влашка, в Парапан, Бутуняска, Кукурузу, Кълнище, Стънещ и на много други места. Съдружник с други стойностни за времето си  бизнесмени  , Апостол Арсаке притежава експлоатацията солните мини в Цара Ромъняска и Молдова. Намирайки се в цветущо състояние, без да разпилява имането си , докторът помага много на подчинените си,  правейки им постоянно подаръци.
Жителите в имота  в Парапан, на свой ред, са го обичали и ценели и решават местността Парапан да носи името на Арсаке. Име, което   комуната носи, докато на власт идват комунистите и го сменят, немотивирано,  на Ведя, име, което няма никаква връзка с местната традиция. Построява ново кметство, ново училище, сгради, които се използват и в наши дни.

