“Планиница” е едно възвишение в покрайнините на града и част от Белоградчишките скали, върху което е изградена телевизионната кула. В скални блокове от бял и червен пясъчник на възраст десетки милиони години се виждат стотици скали, пълни с ръждиви метални части, които ярко и отчетливо се открояват на фона на скалата. Очевадно металите са от техногенен характер. Металът сякаш се е "разтворил" сред скалите, които по време на тяхното взаимодействие са били сякаш в течно състояние, след което твърде бързо са се втвърдили. Отворите са дълбоки. Някои имат дълбочина повече от няколко метра. В отделни случаи и двата отвора видимо стърчат от скалата и през тях може да се гледа като през далекоглед. Срещат се и метални планки, сякаш правени в някои наш завод преди 20-30 години. И никак не са малко уникалните древни железарии – срещат се на повече от 2 километра.
Пробите показват съдържание на 80-90% желязо. Желязо на десетки милиони години, вероятно продукт на друга и непозната човешка цивилизация. Атлантида ? А може би Предатлантида ? Уникално желязо , запазено от окисляване и съхранило магнитните си свойства – при приближаване с магнит, фрагментите полепват по магнита – и това въпреки факта, че може би през последните 1-2 милиона години са били изложени на атмосферно влияние. Няма да е пресилено да отбележа, че изследването на феномена “Планиница” може да доведе и до откритие на нови технологии за производство, обработка и приложения в индустрията на този материал, “уж” открит и използван от съвременния човек само преди някакви си 3200 години.
“Козарника”, “Магурата” и “Планиница” – три феноменални паметника от световно значение, събрани по каприза на природата почти на едно място в Северозападна България. Тези феномени могат да променят господстващото в момента научно схващане за произхода на земята, възникването на живота и еволюцията на човека.


