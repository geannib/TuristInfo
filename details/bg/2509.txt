Извор Стария водопад се намира близо до Велико Търново, в покрайнините на Стара планина. До него се стига по асфалтов път. Според местни хора, някога водата е извирала малко по-високо и е падала под формата на красив водопад. Последвало разместване на земните пластове и изворът се преместил в подножието на някогашния водопад. До извора има пейки и масичка за пикник.

