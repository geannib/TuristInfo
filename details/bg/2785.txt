
Маршрутът започва от ПЦ „Натура“. Върви се по пътя за пещерата “Леденика”. След първия остър завой след прохода Вратцата се отбива вляво по добре очертан коларски път, който преминава в планинска пътека, която отново излиза на шосето. На следващия остър завой пътеката се отклонява вляво, преминава през дере с течаща вода и през красива букова гора се изкачва по хребета Локумчето и излиза отново на шосето. След около 1 км по шосето вдясно по дере се достига трудовашката чешма. От чешмата се продължава нагоре, като се пресичат серпентините на шосето и се достига разклона за х. Леденика и х. Пършевица. Поема се по шосето вляво към х. Пършевица.






