С голямо културно-историческо значение и обект на масови туристически посещения е местността "Анище", която се намира непосредствено до пътя Салаш - Белоградчик на 2км източно от село Граничак. Тук са открити останки на разрушено антично селище, представляващи отделна постройка състояща се от 4 стаи. От горепосочената сграда се намира и втори ансамбъл подобен по разположение на първия. Намират се и множество фрагменти от глинени съдове, монети и накити. Счита се, че това е римска вила, разположена на пътя Рациария-Наисус (сега Ниш), вероятно разрушена от варварските нашествия в края на IIIв и началото на IVв.


