Тандемният скок е най-лесния начин да изживеете това, за което само сте мечтали или не сте били сигурни как да осъществите тази луда идея.
Нямате нужда от каквито и да е било медицински изследвания и подготовка. Просто трябва да дойдете до летището в уговореното време и ние ще се погрижим за вас. Всеки от 10 до 16 годишна възраст, може да скочи с тандем, при съгласието на родителите. За всички над 16 годишна възраст е необходимо само  желанието за скок.
Ще бъдете на кратко инструктиран преди самия скок и ще можете да изпитате същото чувство, което и истинските парашутисти. Адреналина се покачва още при самото изкачване на самолета, невероятно е усещането по време на излизането от самолета, ще усетите красотата на свободния полет и свободата на птица, а накрая просто меко кацане на земята.
Вашият тандеминструктор ще Ви обясни всичко, което трябва да знаете в  15 минутен кратък брифинг, след което Вие ще облечете подходящо за скока  облекло (гащеризон) и специалната тандемна збруя. Ще Ви бъдат дадени  специални очила за защита на Вашите очи . Бъдете спокойни, нашите  инструктори са опитни и добре обучени и използват сертифицирана  екипировка. След това Вие и вашият тандем инструктор ще се качите на  самолета, който ще се изкачи на необходимата за скока височина ( полета трае около 15-20 мин. ). По време на изкачването тандемпилота ще закачи вашата збруя за своята и, след като достигнете необходимата височина, двамата ще напуснете самолета.
Ние скачаме от 3200 метра над земната повърхност. Ще се наслаждавате на 40 секундно свободно падане с около 200 км/ч. На 1500 м инструктора ще отвори парашута и заедно ще полетите 6-8 мин. с отворен парашут, който вие може да опитате да управлявате. Малко преди да кацнете , Вашият инструктор отново ще поеме управлението на парашута, за да се приземите на земята меко и безопастно.


