През 1879 г. във Видин е основано Благотворително театрално дружество "Вида". Първите представления били в тъй нареченото "Народно кафене" в Болярската махала. Театър "Вида" е построен през 1891 г. със средства, събирани от фонд "Постройка на театър "Вида", основан през 1887 г. от инициативен комитет. Това е първата построена сграда в страната, специално за театрални нужди - с обширен салон, партер, ложи и галерии, голяма сцена, оркестрална и остъклен покрив.


