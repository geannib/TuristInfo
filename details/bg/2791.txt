
 От площада на селото стръмна уличка изкачва към м. Пресветица в севeрния край на селото, където са открити останки от раннохристиянски храм от V-VI век. Продължава да набира височина по пътя през Рачова ливада към м. Падеш. От тук пътеката върви на север по билото на Томовски рът и преминава през местността Горен ключ, където е построен малък каменен заслон. Подсича се от изток в. Остра могила, и се навлиза в широкия Кузманишки валог. Вдясно се виждат отвесите на Кобилини стени, вляво остава в. Бегличка могила, първенецът на Врачанска планина. Оттук за около 30 мин. се слиза на х. Пършевица.



