В центъра на Берковица можете да налеете вода от чешма от Малинарка.
Чешмата е изградена през 1967 година от берковски розов мрамор в чест на девойките малинарки, които Иван Вазов е възпял в стихотворението „Малини”. Жителите на Берковица често наблягат на това, че чешма, посветена на малинарките, в цял свят има единствено и само тук . Като застанете с лице към часовниковата кула , минавате вляво от нея и продължавате по улицата, докато не видите чешмата.
Иван Вазов  живее известно време в Берковица като председател на окръжния съд в града (от март 1879 година до септември 1880 година). Причината да дойде тук, е че лекари му откриват начален стадий на туберколоза и го съветват да отиде да живее на чист въздух в този край.
Всяка вечер, след като приключи работа, Вазов се отправял на любимите си разходки из Берковския балкан на гърба на кон. По пътя си срещал девойките от града, които носели пълни кошници с прясно набрани малини. Тяхната красота и трудолюбие силно го впечатлили.
На чешмата е насписано неговото стихотворение „Малини“: 

Чакай, момне, стой да зърна
    тия очи сини,
твойта кошница е пълна
    с алени малини.
 
От зори си ги забрала
    със розови пръсти,
брала си ги, па си пяла
    сред горитегъсти.
 
Постой,момне,за почивка,
    вечеря е хладна:
за реч топла,за усмивка
    душа имам гладна.


