 В средата на XIX век тук е изграден хан, който е обслужвал и приютявал преминаващите пътници. По това време Добруджа и Лудогорието, границата между които преминава почти по главен път Русе – Силистра, са били покрити с гъсти вековни гори, в които върлували банди. Пътуващите избягвали да пренощуват на открито. Предполага се, че именно в тази долина се е намирало прословутото „Антимовско ханче” от разказите на известния български писател Йордан Йовков. 
В края на XIX век е създадена чешма с изворна вода, която през 1962година е обновена и се поддържа и до сега. През тази местност са минали две от четите на българското освободително движение: Четата на Панайот Хитов със знаменосец Васил Левски през 1867г. и четата на Таньо Войвода през 1876 г.
Сега тук се намира хотел с ресторантска част „Хан Дълбока”. Местността е облагородена с чешми, беседки, къщички на баба Яга и е подходяща за пикник и отдих. 


