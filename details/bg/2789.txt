
 От паметника до вр. Околчица се тръгва по шосето за Враца. След около 40 мин. се отбива вляво и през обширно карно поле покрай кошара пътеката спуска към м. Погледец, където е построена беседка. Спускането продължава през м. Кривульо и покрай заслона „Погледец“, като се пресичат серпентините на шосето и при характерен остър завой на шосето (Панковата крива) се отклонява вдясно. Продължава се към м. Промката, откъдето следва стръмно спускане към м. Рашов дол. По широка алея се излиза на шосето от с. Лютиброд за Враца, пресича се жп линията и покрай скалното образувание Ритлите се слиза в с. Лютиброд. Мемориалният комплекс „Ботев” поддържа маршрута.


