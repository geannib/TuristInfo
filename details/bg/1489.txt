Ликът на царя на даките, Дечебал, е барелеф, висок 55 м, разположен върху скалистия бряг на река Дунав. Барелефът изобразява Дечебал, последният цар на Дакия, и е издълбан в скала. Това е най-високата каменна скулптура в Европа.
Ликът на Дечебал е висок 55 м и широк 25 м. Място на реализиране на скулптурата е в близост до град Оршова, в района на водопадите при Малките котли (залива Мракония), на левия бряг на река Дунав, където дълбочината на реката е най-голяма: 120 м.
Няколко естетически измерения на образа са дължина на очите: 4,3 м, дължина на носа: 7 м, ширина на носа: 4.
Идеята за изграждането на този барелеф е на румънския бизнесмен Йосиф Константин Драган, любител историк, и е продължило 10 години (1994-2004 г.), за да го завършат 12-те скулптори-алпинисти, като на финала реализирането му е струвало на Дръган над един милион долара.
В сравнение със скулптурите на планината Ръшмор, чието изпълнение продължило 14 години (1927-1941), по този проект работят над 300 скулптори-алпинисти, изображението на цар Дечебал се извършило в продължение на десет години и 12 души са работили по осъществяването. Изпълнението на тези работи е проведено под ръководството на румънския скулптор Флорин Котарчя, въпреки опасността от височини, топлина и пепелянки.
Изработването на скулптурата започнало през лятото на 1994 г. с изсичането на дърветата, израснали по скалата. След това са почистени скалите, масивните скали, които застрашавали живота на хората. Не е можело да се използва никаква тежка техника, всички работни инструменти били транспортирани с лодка и с чували от 40-50 кг на гърба.
Връзката към понтона се осигурявала от две радиостанции. От основата на скалата до скелето, алпинистите-скулптори е трябвало да се изкачват в продължение на половин час. Работили са на две смени от по 6 часа: от 7.30 до 13.30 и от 13.30 до 19.30 часа. Работите са протекли в периода март-октомври, всяка година. Също толкова рискована и трудна операция била тази по преместване на скелето. Работните инструменти, използвани от скулпторите-катерачи са класическите: пневматичен чук, острие и миньорски чук. През лятото скалата се нагрявала на слънце, което правело условията на труд почти непоносими.
Точно пред барелефа, но на сръбския бряг, има от почти 2000 години древна паметна плоча ("Табула Траяна") с дължина 4 м и височина 1,75 м, паметник, построен от врага на цар Дечебал, римския император Траян, за да се  отбележи марша на римските имперски войски към Дакия и в чест на победите на Римската империя над царство Дакия през войната от 105-106 г., но и  приключването на римския военен път на Траян.

