Този маршрут ще ви отведе до най-високата точка в цялата мрежа от маршрути в тази част на Балкана – връх Горно Язово. Първите няколко километъра ще следвате пътя за Мартиново и близо до изоставена златна мина ще завиете на дясно, за да поемете по маршрута до Горно Язово. Маршрута ви отвежда през добре поддържан криволичещ планински път. Малко преди финала при връх Горно Язово можете да завиете на дясно за едно невероятно спускане към село Превала или да продължите докато изкачите връх с височина 1572 м с прекрасна панорамна гледка.
Тогава идва приятната част – спускане към село Горни Лом. Внимавайте с коловозите на завоите! Тук можете да отседнете в къща за гости или ако са ви останали още сили да продължите до Фалковец или хижа Горски рай , както или Чупрене.

