
Къщата-музей на Баба Илийца се намира в село Челопек, на 6 км от Враца. Баба Илийца е българка, помогнала на Ботевата чета след разгромяването и край връх Околчица във Врачанския балкан. С риск за живота си тя спасява един от Ботевите четници. Според историята на родното село на баба Илийца с. Челопек, тя е вървяла по малка пътека в планината, известна само на местните, а след това е преплавала река Искър с лодка. С историята се запознава и Иван Вазов през 1899 г., когато гостува в с. Челопек. Тя го вдъхновява да напише известния разказ "Една българка", където възпява нейния подвиг. Първоначално разказът носи друго име („Челопешката гора”), но след първото му издаване авторът решава да насочи вниманието на читателите още от самото начало към най- същественото, а именно подвига на баба Илийца. Заглавието обобщава в едно всички качества на българите в една достойна жена. 104 години по-късно потомците на легендарната българка и общината почитат паметта ѝ с построяването на къща-музей. Къщата е възстановена изцяло в първоначалния ѝ вид. 
Баба Илийца е една смела българска жена, която заема важно място в нашата история. През май 1878 година, когато Ботевата чета влиза в сражение срещу турските потери край връх Околчица (Врачанския Балкан), водачът й е убит, а с него и голяма част от четниците намират смъртта си. Един от останалите живи борци за национално освобождение среща съвсем случайно баба Илийца и тя го спасява от сигурна гибел, рискувайки и своя живот. Според разказите на местните жители тя трябвало да върви заедно с мъжа по тясна и опасна пътека, а след това да прекоси с лодка река Искър. 

След време, когато писателят Иван Вазов посещава селцето научава за нейния велик подвиг. Той остава толкова пленен и възхитен от тази история, че решава завинаги да увековечи постъпката на възрастната жена, като написва великолепния разказ „Една българка” и възхвалява достойнството, силата и храбростта на баба Илийца.
Къщата-музей е в близост и до връх Околчица, който е сред Стоте национални туристически обекта, и също разполага с печат за N 17. В къщата е подредена една изключително богата и забележителна експозиция от стари предмети на бита и мебели, красиви килими, типичните народни носии за този край на България и т.н. Голям интерес за туристите представлява родословното дърво на прословутата българка.

