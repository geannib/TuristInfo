
Центърът се намира в старата Ески джамия в града, която е обявена за национален паметник на културата. През цялата година там се организират различни образователни, туристически и културни инициативи. В сградата можете да намерите сувенири, изложбена зала, конферентна зала.
Ески джамия е построена в началото на XIXв, в момента там се помещава природозащитен център "Натура". Намира се в най-стария квартал на Враца - "Кемера", в подножието на планината, откъдето тръгват основните туристически маршрути към село Згориград, пещерата "Леденика" и местността Пършевица. Джамията не се използва за религиозни цели от 1867г. Запазена е само основната сграда на храма, минарето е разрушено при земетресение. Ески джамия е обявена за паметник на културата през 1953г.
Информация за:
Защитените територии и зони на територията на ПП Врачански Балкан;
Информация за изградените еко-пътеки и опознаваетлни маршрути;
Места за настаняване и развлечения;
Сувенири и рекламни материали
Центърът организира:
Обучения и семинари;
Реализиране на образователни програми, работа с деца и ученици на природозащитна тема;
Провеждане на мероприятия и кампании на природозащитна тема;
Осигуряване на професионални водачи;
Обучение по езда;
Въздушна разходка с мотоделтапланер.



