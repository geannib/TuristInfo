Църквата, носеща името на Светите Архангели от с. Негоещ, селска община Шолдану, окр. Кълъраш е ктиторство на Доамва Елина,  съпруга на владетеля Матей Басараб през 1649 г. 
В началото е била монашески манастир и бил съставен от самия храм на църквата, къщи на игумените, обхващащи 8 помещения, покрити с  речен чакъл и всяка една от тях с изби, а долу били постлани с дъбови дъски. Камбанарията, която и тя била покрита с речен чакъл, при откриването й е монтирана камбана, за която се казва, че била взета от турите при първото нахлуване в манастира през 1680 г.
В историята на Влашко на хроникьора Раду Попеску се посочва, че този манастир е най-новият храм на Матей и на неговата госпожа, Елена, който една година след построяването му, го посвещава на Св. Планина Атос.
Състоянието на манастира в село Негоещ е представена през 1823 г. в преброяване от Митрополията на Влашко, която ни описва, че вътре църквата не била измазана, като стените били измазани с вар. Прозорците са без метални части и стъкла, тухленият под вътре бил на някои места пукнат, а големият купол пробит и водата влизала вътре. Къщите на игумените са развалени, със счупени покриви, без печки, помещенията в избата унищожени, като в много от тях валяло дъжд. Зиданата камбанария и тя била разрушена, а околните стени – разбити на много места.
През 1864 г. след секуларизацията, манастирът става енорийска църква, като монасите ходели в други манастири, основно в Кълдърушан и Снагов.

При земетресението от 1977 г. църквата е сериозно повредена. От 1982 г. с разрешение на Министерството на културата започват ремонтни работи в църквата, състоящи се в ремонт на покрива, външните мазилки  и възстановяване на изображенията. 
Църквата е с величествени размери. Всъщност в това малко населено място Негоещ, в сърцето на Бъръган,  владетелят Матей Басараб е имал за време от 10 години, в периода 1640 – 1650 г., лятно жилище, където събирал дивана на страната, издавал хрисовули и приемал посланици, като мястото е функционирало като истинска столица на Влашко. Тук, владетелят си построил истинска катедрала с височина 31 м, дължина 18 м, ширина над 7 м. Дебелината на стената на църквата е 1,2 м, на някои места надвишавайки 2,5 м.

