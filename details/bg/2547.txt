Етнографския музей се намира в село Дичин (на север от Велико Търново) в обособена зала в Читалище "Зора 1873". 
В него са съхранени ръчно тъкани и везани носии, пешкири, плетени дантели, старинни вещи на дичинци, части от разкопки в някои местности, отломки от местността Градището, Раклата, зид от Римски акведукт, автентичната Кондика на Читалището, автентични документи и издания от 1872 г. на Матей Преображенски и книга от 1910г., грамофон от 1937 г., първият телевизор в селото, закупен от Узбекистан (СССР) през 1959 г., монтиран и настроен да приема сигнал от Румъния преди да има БНТ, шевна машина от 1927 г. и много други старини.



