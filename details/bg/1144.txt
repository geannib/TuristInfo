Голямата джамия в Констанца, позната като Джамията Карол, е мюсюлманско място за поклонение в Констанца, архитектурен паметник, построен между 1910 и 1913 година. 
Строежът започва през 1910 година, по инициатива на крал Карол, в знак на признателност към мюсюлманската общност в Конастанца. Работата приключва през 1913 година. Откриването се състои на 31 май 1913 година в присъствие на кралското семейство и на представители на мюсюлманската вяра в Румъния. 
Първоначално й е дадено името Джамия Карол I, впоследствие е преименувана на Джамия Махмуд II. Въпреки това, днес, вярващите мюсюлмани я наричат "Kral camisi" или “Джамията на краля".
Конструкцията е реализирана според плановете на инж. Гогу Константинеску, под ръководството на архитект Виктор Щефънеску, имайки за модел Джамията Коня в Анадола, Турция. Конструкцията е от камък и плочи, с изключение на купола и минарето, които са от армиран бетон. Главният портал е от добруджански камък, а вратата от черен мрамор с бронзови инкрустации. Вътрешните колони са от мрамор от Къмпулунг (Матеяш).
Конструкцията е направена в египетско-византийски стил, с някои архитектурни румънски мотиви. Това е първата сграда с елементи от армиран бетон, построена в Румъния. Джамията се издига на мястото на бившата джамия Махмудия от 1822 година. 
В двора на джамията отляво и отдясно на входа се намира по един умивалник с по шест кранчета, които служат за abdest (очистване ), наложено от ислямската религия. 
Минарето, построено в мавърски стил, има височина от 47 метра, а вътрешната стълба наброява 140 стъпала, до мястото на мюезина, от където в миналото се е съобщавал часа за молитва. 
Централната зала на джамията е квадратно помещение, с дължина 14 метра. Молитвената зала е обикновена, в мюсюслманската религия не съществуват икони, единствените орнаменти бидейки съставени от няколко стенни рисунки върху големия купол и на четирите аркади. В дъното, в средата на южната стена (към Мекка) се намира михрабът, от където имамът отслужва службата. Разположението на олтара на южната стена (към Мекка ) се определя от стих от Корана  „Обърни се с лице към Месджид Харам (Каба) „. Около михраба са написани 99-те атрибута на Аллах. Вдясно от михраба се намира минбара , от където  имамът казва hütbe (проповядва)  седмичната петъчна служба и специалните празнични служби. Вляво от михраба се намира vaaz kürsü , трибуната, от която се проповядва извън празници.
Джамията има красив вътрешен стенопис. Вътре се намира известен ориенталски килим, получен като дар от Турция . Той произхожда от остров Ада Кале и е на възраст над 200 години. Килимът впечатлява с големината си (9 м x 16 м, общо 144 m²) и с тежестта си от над 490 кг. Този масивен килим, изработен на ръка в известния занаятчийски център Хереке, в Турция, е бил собственост на султан Абдул Хамид.

