МУЗЕЯТ ЗА СКУЛПТУРА „ЙОН ЖАЛЯ“ е разположен в историческата зона на града.
Институцията е приютена от красива сграда, конструирана в брънковянски стил в началото на XX век.  В музея са изложени над 200 превъзходни творби, дарени от скулптор през 1969 година и от неговото семейство, през 1984, след смъртта му.
Скулпторът Йон Жаля е роден на 19 май 1887 година в тулчанското село Касимча. Впоследствие, родителите му се преместват в село, близо до Констанца (Чокърлиа де Жос), момент, в който бъдещият скулптор свързва съдбата си завинаги с града на брега на морето. През 1899 година, Йон Жаля започва гимназиален цикъл в Мъжката гимназия “Мирча чел Бътрън".
Това е периодът, в който открива таланта си за пластичните изкуства под ръководството на един от най-известните констански художници за времето си. Подпомаган от Кметството на КОнстанца, което му отпуска стипендия, Йон Жаля продължава обучението си в Букурещ, задълбочавайки се в пластичните изкуства. Университетското обучение го прави в Париж, където има за ментори няколко майстори на пластичните изкуства. Заедно с влизането на Румъния във войната , Жаля, който по онова време бил на 30 години, се връща в родния си край, където се записва в армията. Една година по-късно, скулпторът е тежко ранен и, по ирония на съдбата, загубва лявата си ръка.
Страстта му към скуптурата успява да надмине границите, наложени от неговата немощ, а скулпторът продължава да "моделира" творбите си с една ръка.
По време на кариерата си, Йон Жаля засяга разнообразни тематични зони. Неговите скулпури въплъщават алегорични сцени, митологични, фронтови скици, народни легенди, фигури на селяни, голи тела, портрети и др. Християнството е между любимите теми на добруджанския скулптор. Евангелистите, статуите на Светите Апостоли Петър и Павел и портретът на Свети Пантелеймон са само някои от творбите на религиозна тематика, които могат да бъдат адмирирани в констанския музей. Също така, друг силен източник на вдъхновение идвал от неговите корени, имайки за основа селския живот. В този тематичен обхват са трудовете "На оран", "Хора, носещи торби", "На плуга", "Селянката с тиквите", "Жената с класовете". Скулпторът не се ограничава и в материалите, неговите творби са изработени от бронз,гипс, мрамор и други видове естествен камък.
През 1968 година Йон Жаля дарява на Музея за изкуствата в Констанца 108 от своите творби. Малка част от тях е изложена в основната сграда на музея, другите могат да бъдат адмирирани в Музея за скулптура Йон Жаля.
Между изложените творби в двата констански музея се намират автопортрети на артиста, портрети на родителите му и на двете му дъщери, портрета на писателя Ливиу Ребряну и глава на Мадоната с рядка стойност.
В подземието на музея, който носи името на артиста, се намира друга творба с поразителна красота и важност: статуя с височина от 3-4 метра, която изобразява кралица Елизабета.
Йон Жаля умира през 1983 година в Букурещ, на 96 години. 
След смъртта на артиста, семейството му дарява още една част от творбите му на констанския музей.


