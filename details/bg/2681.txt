Разстояние: 18.7 km, Обща денивелация + 643 m, -663 m ; Ниво: средно
Маршрута започва от древната крепост Калето. От Оброка завийте надясно през боровата гора. В разстояние на няколкостотин метра пътят минава през кратки но стръмни спускания и коловози. Следва голям кръстопът, където завивате наляво по път, който преминава в равен. Следва отклонение наляво близо до малки вили и красиви скали. Кратко спускане с поднасящи камъчета. При т-образния кръстопът в дъното завийте надясно и следвайте пътя докато стигнете полето. Завийте надясно. Величествени гледки към скалите от Триас се откриват отдясно. Преди спускането до коритото на реката, направете завой надясно още веднъж, изправяйки се с лице към СКАЛИТЕ. Потопете се в този различен свят. По пътя ще минете покрай малка къща на истински отшелник. Следва изкачване през борова гора. На самия връх обърнете наляво и се спуснете надолу по стария път. След като минете покрай няколко изоставени къщи отляво и пресечете реката, внимавайте със завоя наляво. Поемете нагоре, движете се по равния участък и след това се спуснете надолу към село Извос. Карайте по асфалтовата настилка и бъдете много внимателни, когато пресичате. Тръгнете нагоре за Белоградчик. След автобусната спирка, на десния завой точно преди моста, поемете по черен път наляво. Пътят минава между внушителните скални фигури, внимавайте с отсечката на спускане, осеяна с малки камъчета (технически участък в известна степен). Продължете до центъра на Белоградчик.


