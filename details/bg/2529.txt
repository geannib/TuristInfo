Часовниковата кула в град Килифарево е разположена 70 м от центъра на града. Построена е през 1810 г. от Ехедин Мустафа и Ибрахим Ага като наблюдателница, а няколко месеца по-късно бил монтиран и часовник. 

 Общината тогава обявила конкурс, за да намери човек, който да осигури часовниковия механизъм. Братята Хаджидончеви спечелили това съревнование, даже по всички правила внесли депозит. Обаче не успели да изпълнят задачата и изгубили депозита. Тогава се появил търновски търговец, който намерил механизма. Неговото име обаче е останало неизвестно въпреки опитите на местни краеведи, които проучват историята на Килифарево.

Часовникът никога не е спирал да отмерва времето в градчето и известява жителите му на всеки половин час. За да може култовото за Килифарево място да се вижда и нощем, около Часовниковата кула е изградено и атрактивно осветлени

