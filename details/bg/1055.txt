Ансамбълът включва серия паметници, посветени на всички герои, които губят живота си в битките, състояли се на територията на румънската държава. 
Първоначално са издигнати два  паметника, по инициатива на жителите през 1905 година, в памет на героите, загинали във Войната за независимост от 1877-1878.
Впоследствие се добавят паметниците на героите, загинали в двете световни войни . През 2013 година те са ремонтирани и модернизирани.
В рамките на ансамбъла е издигнат и кръст в памет на героя  капитан Дая Марин, който е роден през 1919 година в село Малу, област Джурджу и умира в комуната Блъжел, по време на битките, които румънската армия води през есента на 1944 година в зоната на Сибиу.
Бъдещият офицер следва началното училище в родното село между 1926 и 1930 година и става подпоручик в полк 6 Тежка артилерия. На 5 септември 1944, Полк 6 получава мисия да се намеси и да спре инвазията на германо-унгарските войски, които погазват националната ни територия и напредват около 30 км след демаркационната румънско-унгарска линия, наложена на Румъния чрез наредбата от Виена. При тези обстоятелства, младият офицер, който се явява доброволец при командата на секцията, която щяла да промени позицията, губи живота си заради жестоката бомбардировка на неприятелската авиация.
Жертвата на капитан (п.м.) Дая Марин е в усилието, което прави румънската армия през есента на 1944 за освобождаване на Северен Ардял и която се финализира с военните операции, направени на 24 и 25 октомври в зоната на Сату Маре-Карей. Кулминационната точка в битката за северен Ардял е битката при Оарба де Муреш в област Муреш, в която загиват над 11000 румънски герои, момент, който историята счита за една от най-кървавите битки във Втората световна война и в чийто контекст губи живота си и героят, който Националната служба за преклонение пред героите ви предлага за месец ноември.
Във войната за независимост румънците губят 4.302 мъртви и изчезнали, 3.316 ранени и  19.904 болни.
Загубите, понесени от румънската армия през първата световна война, са много големи: над 500.000 войници.
Загубите на Румъния през Втората световна война -  над 800 хиляди, както цивилни, така и военни, въпреки че статистиката дава различни цифри. Най-много загуби са станали след 22 юни 1941 година, когато нацистка Германия нахлува в СССР.
Румънските военни загуби са приблизително 300.000 човека. 


