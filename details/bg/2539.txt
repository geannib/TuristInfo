Къпиновският манастир Св. Николай Чудотворец е български православен действащ манастир, който се намира край село Къпиново, Великотърновска област. Основан е през 1272 г. и е датиран като Средновековен. През вековете манастирът е многократно разрушаван и издиган наново. Манастирът е с много богата история. Бил е посещаван от личности като Васил Левски, Филип Тотю и др. През 1794 г. игумен е самият Софроний Врачански. Днес манастирският комплекс се състои от жилищни сгради, параклис и църква.


