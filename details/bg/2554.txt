Родната къща на Тодор Тодоров Станчев се намира в махала Гърците, в близост до с. Вонеща вода. Отстои от гр. Велико Търново на 40 км в южна посока.

Легендарният български воевода е роден на 10 април 1830 г. Сформира малка чета през 1854 г. с която извършва наказателни операции срещу османските власти. През 1866 – 1867 г. оглавявани от него чети преминават р. Дунав и водят тежки сражения с турски военни части. Участва с голям отряд от български доброволци в Сръбско-турската война от 1876 г. По време на Руско-турската освободителна война 1877 – 1878 г. оказва помощ на руското военно командване и взема участие в боевете при гр. Свищов. Умира на 22 март 1907 г.

На една от стените в трите стаички на експозицията е показана панорама на паметното сражение на Филип Тотювата чета, в местността "Косматица", при село Върбовка, Великотърновско, станало на 20 май 1867 г. Пред панорамата три каменни обелиска с венци бележат паметните години на трите славни битки на войводата – 1866, 1867 и 1876 гг. Битов кът, подреден с материали от епохата, пресъздава атмосферата, в която преминават детските му години.

