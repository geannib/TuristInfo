Столетия наред тутраканци са се изхранвали с два занаята – риболов и лодкостроене. В началото на 20 в. рибарските лодки на пристана наброявали над 1000.  Тутракан се отличава като най-големия център на риболова по Долен Дунав и същевременно е основен производител на речни съдове от Средна Европа до устието на реката.  Риболовът като поминък създава специфичната атмосфера и облик на града в отличие от много други поселища по дунавския бряг.
Днес рибарските семейства тук са значително по-малко, но прясна риба се намира почти винаги. Може да се закупи или директно от рибарите, или от рибните борси, които са две на брой. Едната от тях се намира срещу пристанище Тутракан, а другата срещу лодкостоянката в източния край на крайбрежната улица. 
Двете рибни борси захранват с прясна риба местните ресторанти както и рибните магазини в целия район. 



