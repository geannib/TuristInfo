В парка има площ от 30 декара и в него има изградени пешеходни алеи, пеещи фонтани, открита амфитеатрална сцена с оборудвани гримьорни, репетиционна зала, тоалетни и кафе сладкарница. Обособени са множество зелени площи, в които са засадени над 3 000 дървета, а също така храсти и цветя. Предвидена е възможност за изложби на открито. Помислено е и за най-малките с изграждането на детски площадки за различни възрастови групи, както и фитнес на открито. Има зона за разходка на домашни любимци с необходимото оборудване. До парка е обособен паркинг за автомобили с 68 паркоместа. На цялата територия е осигурено осветление и видеонаблюдение.


