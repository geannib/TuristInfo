Статуята Еуджен Йонеско е разположена в парка със същото име в Слатина, през 2007, направена от скулптора Йоан Болборя. Поставянето на статуята се отнася към близостта на къщата , в която е роден драматургът.
Еуджен Йонеску (р. 26 ноември 1909, Слатина - ум. 28 март 1994, Париж), познат извън Румъния с името Йожен Йонеско, е писател на френски език, произхождащ от Румъния, протагонист на театъра на абсурда и член на Френската академия. Често е декларирал, че е роден през 1912 година, или от чисто кокетство, или от желание да създаде връзка между неговото раждане и смъртта на великия му предшественик Йон Лука Караджале.
Баща му, Еуджен Йонеску, румънец, бил адвокат, а майка му, Мария-Тереза (родена Ипкар) имала френско гражданство. На четиригодишна възраст последва семейството си във Франция, където ще остане до 1924. Детето Йонеску продължава обучението си в Румъния, следвайки в гимнзаия в Национален колеж Свети Сава в Букурещ. Изпитът за матурата го държи в Национален колеж Карол I в Крайова. Записва се във Филологическия факултет в Букурещ, получавайки разрешително за френски език. Завършвайки университетските курсове през 1934, става учител по френски език в Чернавода; по-късно е преместен в Букурещ. През 1936 година се оженва за Родика Буриляну, а през 1938 заминава за Париж като стипендиант. Там работи като културно аташе на правителството Антонеску към правителството на Виши. 
Първите появи на Еуджен Йонеску са на румънски език, с поезии, публикувани в списание Билети за папагал (1928-1931) на Тудор Аргези, статии с литературна критика и опит за хумористична епика, Хуголиада: Гротескният и трагичен живот на Виктор Юго. Дебютният том е том със стихове и се казва Елегии за малки същества. 
Първата му театрална пиеса, La Cantatrice Chauve („Плешивата певица”) е представена на 11 май 1950 в Театр де ла Юшет с режисьор Никола Батай, и е приета студено от публиката и от критиката. Пиесата ще се наложи постепенно, след като редица големи личности в културата , французи, пишат ентусиазирани статии за нея и ще стане най-дългоиграната пиеса в този малък парижки театър, Театр де ла Юшет. Следва много ползотворен период, в който авторът представя, всяка година, по една нова пиеса. Театралните зали остават празни, но постепенно започва да се формира кръг от обожатели, които поздравяват тази комичност, появила се от абсурда, където необичайното кара да експлодира всекидневния бит. Най-известният театър във Франция, Ла Комеди Франсез, представя през 1966 година, за пръв път, пиеса на Йонеску, Жажда и Глад и след това пиесата Кралят умира.  1970 година му донася важно признание: изборът му за член на Френската Академия, ставайки по този начин първият писател от румънски произход с толкова високо отличие.
Обсебването от смъртта е голямата движеща сила в творчеството на Еуджен Йонеску, от смъртта на мисълта и на езика, до неразбираемата и неприемлива смърт на индивида. Нито дидактически, нито философстващо, антисентиментално и антиконвенционално, театърът на Йонеску е театър-игра, истинска игра, значи свободна и странна, чиста и искрена, провокативна, вълнуваща верига, главозамайваща и във всички посоки. Всъщност, комедията и трагедията се преплитат непрекъснато: светлият път на комедията става път към тъмнината, към смъртта.

