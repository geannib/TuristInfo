При преминаването по трасето посетителите се запознават с повърхностните карстови форми, характерната флора и фауна и връзката помежду им. На подходящи табла е поднесена информация за резерват ”Врачански карст”, по чиято граница се преминава. По трасето са разположени места за отдих и обзорна кула с изглед към Дунавската равнина. Пътеката е особено подходяща за горещите летни дни, тъй като преминава изцяло през гора.


