Добруджанската къща в с. Гарван ви предлага съхранена традиционна архитектура, мелница и етнографска експозиция от бита на населението. Къщата е разположена в центъра на селото с голям двор с оформени цветни лехи, подходящ за , подходящ за игра и отдих. Типичната за възрожденската българска къща механа е разположена в приземния етаж, а на първия етаж се намират етнографската експозиция и гостната стая.

Къщата е построена през 1919 година в стил характерен за Крайдунавска Добруджа. Била е частна собственост на Димитър Кудинов, средно богат местен селянин. В периода на социалистическия режим, през 1982 г. е изкупена от кметство Гарван и е обособена като творческа база. В последствие е обособена като център за демонстрация на автентичен добруджански фолклор и обичаи.


