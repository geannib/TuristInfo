Регионален исторически музей Добрич е създаден през 1953 г. Първата музейна експозиция е организирана през 1960 година в сградата на бившето казино. Музеят събира, изучава, съхранява и представя културно-историческото и природно наследство на Добруджа и Добрички окръг.

Отдели: Археология; Възраждане; Етнография; Нова история; Литература и изкуства; Природа
Във фондовете на музея се съхраняват над 180 000 експоната, сред които са:
- една от най-богатите в страната и на Балканите праисторически колекции от находки от археологическия комплекс край Дуранкулак (5300-4000 г. пр. Хр.);
- колекцията „Керамика“ от най-големия старобългарски керамичен производствен център край с. Топола;
- колекцията „Накити“ от богатия къснономадски некропол край с. Одърци;

