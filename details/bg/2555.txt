Зараповският водопад е разположен до село Вишовград, на няколко метра от пътя между Павликени до Велико Търново. Той е сравнително малък, с височина около 15 м. Има удобна площадка, както и две малки мостчета, от които може да се насладите на прекрасната гледка. Малък геокомплекс (може да се нарече и екопътека), с наименованието Зарапово, е изграден около водопада, като там е удобно място да се спре за почивка. 

Пътеката за водопада започва зад табелата за геокомплекса. Разходката е много приятна и в двете посоки отнема не повече от 20 минути. Има обособен кът за отдих с пейки, барбекю и беседка с голяма маса.

