Пещера Понора е водна пещера, намираща се в близост до село Чирен, на 15км от Враца.
Една от най-големите водни пещери в България, с големи и просторни водни галерии, наситени с вторични пещерни образувания. Пещерата е дълга 3км и 497м и във всички галерии тече река. Пещерата е постоянен понор за водите на река Лиляшкаи провежда водите й до извора Жабокрек. В края на пещерата след "Дългия син път" - близо 800м дълго езеро, е сифона към Жабокрек. Той е достъпен само за водолази.
Проникването в пещерните галерии от неспециалисти и лица без опит в пещерното дело не е препоръчително без опитен водач.


