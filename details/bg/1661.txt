
Енорийската църква е изградена и изрисувана между 1883 и 1889 година, като ктитор е търговецът Йоргу Ангелеску със сумата от 15.000 жълтици, които оставя чрез завещание на кметството на град Слатина, като определя точно целта, построяването на църква. Тя е изградена на мястото на църква, със същото храмово име, датираща от 1700 година и с име Свети Николай от търг, тъй като между църквата и днешното кметство се организирал седмичния търг. Църковното писание свидетелства за споменатите данни:
Църквата е „[...] иззидана из основи между 1881 и 1886 година със сумата от 15000 жълтици, оставени чрез завещание COL.(р) и търговеца Йоргу Ангелеску [...] издигната в памет на неговия брат, Николае Ангелеску, загинал във войната за независимост (1877-1878) на мястото на друга църква, построена през 1700 година“.
Построяването на сегашната църква и покрива са завършени през 1887 година, след което художникът Таке Йонеску прави първите рисунки, долния регистър до пояса в сив цвят, горната част временно не е нарисувана. Църквата е облагородена с иконостас от дъбово дърво от Училището по изкуства и занаяти в Крайова, през 1888-1889 година, под ръководството на Николае Лепъдушу.   Освещаването на църквата е направена от епископ Генадий II от епархията на Ръмник.
През 1917 година църквата е бомбардирана от германската артилерия, като е разрушена голямата кула, заради което остава затворена до 1931 година, когато бившят министър на външните работи на Румъния, Николае Титулеску, заедно с юридическия инструктор на трибунал Илфов, Джордже Стратулат, заедно с църковен съвет, поправят конструкцията на кулата, покриват отново църквата и е направена втората част от рисунките от художника Флоря Щефан Удрище през 1935 година, като са направени рисунките от горния регистър. Църквата е осветена отново и дадена за употреба от Григорий Лъв на Арджеш през 1936.
При земетресението от 4 март 1977, църквата е тежко засегната, заради което е подложена на широкообхватни дейности за консолидиране и реставриране между 1982 и 1984, като рисунките са измити и ретуширани от художника Андрей Денски (1982-1983). Осветена е отново от епископ викарий  Герасим Кристя, упълномощен от епископ Йосиф Гафтон на Ръмник и Арджеш.
След важни работи върху църквата, между които и реставрирането на рисунките от Георге Дяконул чрез грижата на Свещеник Константин Корчягу, през 1999 година, църквата е осветена от  Герасим, епископ на Ръмник.

