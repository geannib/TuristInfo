Международният фолклорен фестивал „Танци край Дунава” е част от Националния културен календар и има за цел да:
- Съхранява и разпространява фолклорното богатство на Видинския регион и другите фолклорни области на България като част от Обединена Европа;
- Запознава с фолклора и приобщава към културните ценности на други страни и създава международни културни партньорства;
- Обогатява културния живот на град Видин и общината. Да промоцира богатото културно-историческо наследство, природните дадености на област Видин и подпомага развитието на културния туризъм.
Фестивалът няма конкурсен характер и е с международно участие. Провежда се периодично на две години през месец юли в рамките на 5 фестивални дни.
Фестивалът се организира от Читалище „Цвят” и e под патронажа на Кмета на гр.Видин
Фестивалът има следното мото: „Нека живеем заедно в мир и празнуваме нашето приятелство с песен и танц”. Фестивалът има запазен знак.
Регламент:
- във фестивала участват танцьори, певци и музиканти, облечени в национални костюми, представящи фолклора на своята страна;
- фолклорните ансамбли с придружаващите ги лица не трябва да надвишават 35 човека;
- концертната програма на един състав е от 15 до 40 минути;
- участниците изпращат творческа биография, видеозапис и рекламни материали;
- участниците носят националния си флаг;
- разходите за храна и нощувка са за сметка на организаторите. Групите се настаняват в младежко общежитие;
- транспортните разходи са за сметка на участниците;


