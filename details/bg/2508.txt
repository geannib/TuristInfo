Скалата Чуйпетел се намира в околностите на гр. Горна Оряховица, област Велико Търново. Представлява интересен скален зъбер, намиращ се в Дервентския пролом на река Янтра между Велико Търново и село Самоводене. Мястото разкрива запленяваща гледка към целия Дервентски пролом и отсрещните връх Картала и Преображенски манастир. През пролетта и лятото целият район е осеян с цветя.

