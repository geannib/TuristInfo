За международния ден на река Дунав – 29 юни, всяка година се организира еднодневен гребен поход, в който се включват участници от целия регион. Маршрутът се уточнява две седмици по-рано и се съобразява с нивото на река Дунав и очакваните прогнози за промяната му. Подходящ е и за хора без опит в гребането, които могат да разчитат да помощта на опитни гребци.   
Денят на Дунава събира хора от всякакви възрасти и с различна физическа подготовка, които искат да опознаят от близо реката, да спортуват и да намерят нови приятели. 
Гребният поход завършва по традиция с дегустиране на прясно приготвена риба и палаткуване на дунавския бряг.
Всяка година броят на желаещите се увеличава, а тези, които веднъж са се включили, не пропускат да се върнат отново. 




