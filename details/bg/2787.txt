
От центъра на кв. Медковец се излиза до крайните къщи в най-високата му част, завива се вляво и се пресича потока в Медковски дол. Тук започва каменист коларски път, който с множество серпентини и по преки пътеки, пресичащи  завоите, извежда на теснината под в. Света гора. Пътят навлиза в гора и покрай няколко кошари извежда до карстов извор. От тук пътеката изкачва през борова гора и след това през широка поляна с млади борови насаждения и извежда на коларски път в м. Царево ливаге. Продължава се през местностите Избата и Клено и се достига паметника на в. Околчица.



