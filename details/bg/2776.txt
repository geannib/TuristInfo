
Проходът Вратцата, наричан в средновековието Вратица, е символ на град Враца. Отвесните скали на "Вратица" са най-високите на Балканския полуостров - над 400м и там е най-популярният алпийски обект в България. В дефилето можете да намерите най-древните останки от средновековната цитадела "Вратица". Проходът е изключително красив и има впечатляващ скален масив.
Проходът Вратцата, наричан в средновековието Вратица, е символ на град Враца и се свързва с името на града. Обявен е за природна забележителност през 1964 год. и се простира върху площ от 2 ха. През него минава шосето за пещера Леденика, едноименния туристически комплекс, хижа Пършевица и с. Згориград. Проходът е ждрело на река Лева и е рядко красив и внушителен скален масив. Отвесните скали на Вратцата са най-високите на Балканския полуостров — над 400 м. и са най-популярният алпийски обект в България. Делят се на Централна стена, Източен и Згориградски масив. По тях са трасирани над 140 алпийски маршрути с различна категория на трудност, някои от които са емблематични за българския алпинизъм — "Огледалата", "Втори конгрес", "Винкела", "Кучешкия зъб" и др. Спецификата на скалния релеф и изискванията за безопасност са наложили в последните годинои преекипирането на туровете със съвременни клинове. 
В пролома са запазени остани от средновековната крепост Вратица – X-XII век.
Практична информация:
Има изграден заслон за отдих с маса и пейки. В близост има извор с питейна вода. В околността се намира и паметникът на Радан войвода.
В околностите се намират следните пътеки: 
- исторически маршрут „Антична и средновековна Вратица”, кръгов, (1ч.) Кръговият маршрут е изграден в местността наречена „Градище”, непосредствено до прохода „Вратица”, където според историческите сведения е възникнал град Враца. 
- След прохода от дясната страна е входът за познавателния маршрут „Враца – пещера Леденика” , (3ч.)
- След прохода от лявата страна е входът за познавателен маршрут „Войводин дол – в. Скакля – гр. Враца, (4ч.)
- Ако следвате пътя за пещерата „Леденика” след два завоя от разклона за с. Згориград ще достигнете място за къмпинг – местността Кариерата, над с. Згориград.



