Остров Цибър e защитена местност в България с площ от 101.48 хектара. Включва незаетата от поддържан резерват "Ибиша" територия на дунавския остров Цибър, в землището на село Долни Цибър, и два по-малки острова, надолу по течението на река Дунав, в землището на село Горни Цибър.
Защитената местност е обявена на 10 април 2007г с цел опазване на местообитания за гнездене, зимуване и почивка по време на миграция на защитени видове птици - речна рибарка, белочела рибарка, стридояд, къдроглав пеликан, смесена чаплова колония и др. Има площ от 101.48 хектара.

