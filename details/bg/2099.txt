Лапидариум – археологическа експозиция е място, където са подредени камъни с археологическо значение — статуи, каменни плочи с епиграфи, архитектурни детайли като колони, фризове и акротерии. 
Експозицията е част от Историческия музей в Монтана и е открита през 2001 г. 
Археологическата експозиция Лапидариум, която се намира в красивия парк на Попската градина, в близост до църквата "Св. св. Кирил и Методий" и само на няколко минути разстояние от Михайловата къща. 
Археологическата експозиция включва петдесет и шест паметници, открити в града и региона. Могат да се видят почти незабележими надписи върху паметниците, които са единствените извори за плочите и повечето от информацията свидетелства за историята на града и културата на хората, живели някога по тези земи. 
Надписите дават информация за културата и историята на региона от периодите след II - III в. сл.Хр. 
Изложени са много артефакти свидетелстващи за почитта към древни богове - Диана (богиня покровителка на Монтана), Аполон, Хигия и други. Част от експонатите са свързани с различни римски императори, управници и други висшестоящи лица, властвали и управлявали някога в провинция Долна Мизия и региона.
Някои от надписите свидетелстват за вярванията на местните хора в Диана, считана за богиня и покровителка на града, на Аполон и на още много други божества. Някои плочи свидетелстват за римски императори, властвали някога; за управляващи на Долна Мизия и региона, както и за доспехите и делата на различни военно - служещи и дори обикновени хора.
Паметниците са обявени за културно исторически ценности и в периода от откриването им по тях са водени различни научни експедиции, с цел изясняване на произхода и информацията написана върху тях.

