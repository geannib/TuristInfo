Художествената галерия в Силистра се намира в центъра на града. Тя се помещава в красива сграда (бивше педагогическо училище), която датира от 1890 година и е в стил "Късен сецесион".

В галерията са изложени над 1500 произведения на изкуството (живопис, графика, скулптура и други) на големи български художници като Владимир Димитров, Дечко Узунов, Златю Бояджиев и други.

Жителите и гостите на Силистра могат да посетят галерията и да се запознаят с творбите на българските класици, на най-популярните имена в изобразителното изкуство, както и с платната на силистренските художници. 

Художествената галерия е отворена за посещения и през почивните дни с работно време от 10.00 до 16.00 ч.

