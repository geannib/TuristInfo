На 19 август 1931 г. в Скобелевия парк двадесетина футболни дейци учредяват спортен клуб „Белите орлета”, който през 1932г. променя името си на „Белите орли”. Клубът се развива бързо и През 1941 г. получава от местната власт място за игрище и става първата спортна организация в града, която има собствен терен и съблекалня. По-късно на това място е изграден стадион „Спартак”, който днес носи името „Белите орли”.
След 1944г. новата власт в България започва да се намесва и в спортния живот. През 1946г. на местно партийно ниво е взето решение най-добре развитият организационно клуб в Плевен „Белите орли” да бъде преименуван на „Републиканец” и да премине под шефството на МВР. Това име въобще не се харесва на основателите му и на 28 декември 1947г. е свикано Общо събрание, на което клубът се преименува на „СПАРТАК”.
На 20 януари 1991 г. е създадено сдружение „Спортен клуб Белите орли“ от Виктор Хайдудов (син на човека основал легендарния клуб Белите орли през 1929 г.) и още 7 възрастни наследника.

