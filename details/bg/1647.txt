Църквата Свети Мъченици Брънковен е построена през периода 1995 – 2012 година. Първата копка е направена от Епископ Герасим на Ръмник на 28 май 1995. Проектът на църквата е направен от семейство Бербеску. Работата е извършена със собствени сили, с финансовата помощ на местните власти, но и на енориашите. Рисунките са фрески от Проф. Думитру Сорика от Букурещ. Службата по освещаване се е състояла на 3 юни 2012 и е изпълнена от Епископа на Слатина и на Романац.
Управлението на Константин Брънковяну започва под знака на появата на Библията на румънски език през  1688 година. Той има ролята на защитник на печатарството и на училищата в Мунтения, но и в Трансилвания. Дава на Букурещ нова Господарска Академия, като превръща училището Св. Сава в “обществен колеж за земляни и чужденци”, с програма, подобна на институциите за висше обучение. Докарва от Истанбул Андрей, бъдещия митрополит Антим Ивирянул, под чието ръководство ще се печатат много книги на румънски, гръцки, славянски, грузински и даже арабски езици. Ктитор е на много църкви и манастири, между които: църквите в Потлоджи и Могошоайа, манастирите Хурези и Брънковен, Църквата “Св. Георги Нови” в Букурещ, където почиват светите му мощи.
Тъй като отказва да се отрече от християнската вяра, на 15 август 1714 година, точно в деня, в който навършвал 60 години, румънският владетел е обезглавен. Същото наказание получават и четиримата му сина, заедно със сфетника Янаке.
Труповете им са хвърлени в Босфор. Извадени са от няколко християни и погребани много тайно в манастир Халки, точно до Цароград. През 1720 година, Госпожа Мария (Марика) донася тайно костите на владетеля и ги погребва в църквата Свети Георги Нови в Букурещ. Слага върху гроба камък, украсен само с грифона на страната, без никакъв надпис, а отгоре слага сребърна кандела. Тръгвайки, между другото, и от надписа върху тази кандела (от 12 юни 1720), Вирджил Дръгичяну прави през 1914 година откриването на гроба на войводата. 
Нсфа 15 август 1992 година, Константин Брънковяну със синовете си и със сфетника Янаке са обявени за светци от Румънската Православна Църква. 



