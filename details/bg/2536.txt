Хотнишката екопътека се намира във Великотърновска област, близо до село Хотница.Край това село през 2006 г. намериха най-старото злато в света на 7000 г., до сега най-старото беше Варненското /на 5000 г./. Изградена е по ждрелото на река Бохот. Екопътеката започва с красив водопад с височина от около 30 м и малко езерце. Отличителна черта на водопадите е специфичният им зеленикав цвят. 

Самата пътека започва от Хотнишкият водопад, който е един от най – живописните водопади в страната. Екопътеката се движи по поречието на река Бохот и, срещу течението. Пътеката прекосява реката на няколко места по изградена мрежа от дървени стълби и мостчета, които ще ви отведат до каменния венец над реката. От тук може да продължите по тясна пътечка по билото и за около половин час да стигнете до изходната точка на пътеката. Интересни са каскадните водопади, които оформя реката. Дължината на Хотнишката екопътека е около 1,5 км. Има и обособен паркинг, където да оставите автомобилът си. В началото на екопътеката при Хотнишкия водопад има още обособен кът за пикник. 


