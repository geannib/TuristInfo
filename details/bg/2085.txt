Местността е известна с птичето си многообразие и привлича туристи, които имат специален интерес към орнитологията. Тя се съсредоточава в района около селата Методиево и Генерал Колево, като продължава на територията на Община Генерал Тошево. Зоната е едно от малкото запазили се в Добруджа пасища с полуестествена степна растителност. През зимата и пролетта там се образуват временно залети площи, които при дъждовни години остават до края на юни. Водолюбиви птици използват тези площи за гнездене и хранене през зимния период. Сред тях са и голямата белочела гъска, калугерицата и застрашената вечерна ветрушка. Територията е обявена от BirdLife International за орнитологично важно място.

