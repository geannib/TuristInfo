Каменната къща е единственият паметник на румънската гражданска архитектура, издигнат изцяло, акато отвътре, така и отвън, от шлифован камък. Говори се, че камъкът е донесен, по Дунав, с канута от Русчук (Русе).
Каменната къща или по-известна като Палата Удрище-Нъстурел, е основана от семейство Нъстурел (управителя Удрище Нъстурел и от брат му Казан) в периода на епохата на Матей Басараб, между 1640 и 1642  година, като лятна резиденция. 
Сградата изглежда като виенските палати, със специфичните за бароковия стил елементи.
Нъстурел -Хереску е една от най-старите болярски фамилии, с корени до Басараб Основателя. В мрамора се вижда и герба на фамилията: двуглав орел с корона, с разтворени крила, на гърдите си има щит с лъв и змия лице в лице. До птицата са разположени двама конника с различни оръжия, а в караката им се разкрива девизът на фамилията: Чест и родина.
Замъкът е построен на три нива (пивница, партер, етаж) във формата на L и включва две жилища, почти идентични, построени огледално. Подреждането и разпределението на салоните, коридорите и вътрешните стълби, красотата на пивниците и малките помещения, цилиндрично заоблени, заедно с използваните техники на работа и качеството на материалите, дават особена нотка на оригиналност и чар на целия ансамбъл. 
В градината се намират три стари котви, доста големи.  Местните легенди разказват, че в далечни времена равнината на днешен Херещ  е била покрита с море и корабите идвали до където днес се амира палатът. Те транспортирали камък за строежи, донесен по Дунав от Русе или от Гърция.  Котвите остават там, закотвени от някои от корабите.
Палатът в Херещ търпи повреди по времето на първата световна война, като е вандализиран. А през 1931 пожар му нанася значителни разрушения. Идването на втората световна война отлага всякаква възможност за реновиране или модернизация. През 1949 къщата е национализирана, тогава е собственост на фамилия Столожан. От 1972 е под управлението на Музея за народно изкуство (предшественика на Националния музей на румънския селянин).
От  2013, Каменната къща Удрище Нъстурел от Херъщ, Област Джурджу, е преотстъпена на собствениците, наследниците на фамилия Столожан.

