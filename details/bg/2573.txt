Кулата на градския часовник в Свищов е изградена в началото на търговската улица от майстор Богдан през 1763 г. за нуждите на свищовския еснаф. Надпис на арабски език върху две мраморни плочи дава данни за нейния строеж. Кулата се състои от главен корпус и двукатна дървена надстройка. През 1890 г. е поставен нов часовников механизъм, изработен в Австрия. Часовниковата кула в Свищов е културен паметник с национално значение.



