Намира се във Врачанския Балкан, на 16 км от град Враца, непосредствено до пещерата "Леденика". Създаден е по европейски проект и е превърнат в уникално място с модерен атракцион, 5 D кино, амфитеатър и алея на приказните герои, където ежедневно се провеждат спортни игри и състезания за всички възрасти, артистични мероприятия, викторини, карнавали, фотопленери на зададена тема, тиймбилдинги и много други забавления.
Освен посещение на уникалната с красотата си пещера, професионален екип от екскурзоводи и аниматори предлага възможност за игри и отдих сред природата. В района има маркирани четири екопътеки с различно времетраене и степен на трудност.
Атракциите, които предлага Развлекателен парк "Леденика" са:
- Екопътеки: Tуристически маршрут Горно Озирово – Леденика; Tуристически маршрут Враца - Леденика
- Прилепа - Образователен/интерпретативен модул "Прилепа", разположен пред входа на пещерата е реновиран. Запазена е формата на "Прилеп", но в по-атрактивен вид. В него е разположена съвременна прожекционна зала.
- Мама, татко и ние - Спортно-развлекателния модул "Мама, татко и ние" се намира от ляво на входа на пещерата и на 50м от сградата на Прилепа. Включва въжени съоръжения, дървени конструкции и атаркциони тип Via feratta - преместваем тип, детска площадка.
- Ледениче - Атракционен модул "Ледениче" представлява макет на най-интересния пещерен организъм в Леденика – Светломразец. Фигурата е цялата осветена и е във весел триизмерен детски формат, подобен на анимационен герой.
- Приказна алея - Приказната алея с амфитеатър е алея с кукли – познати приказни герои и театрална сцена на открито. Атракцията е предназначена за най-малките посетители, които ще могат да се срещнат и докоснат до своите любими приказни герои.
- Шоу "Звук и светлина" - Пещера "Леденика" е най-популярната и най-посещаваната благоустроена пещера у нас. Шоуто "Звук и светлина" в пещера Леденика е уникално и неповторимо. Във вътрешността на цялата пещера се представя аудио и светлинна хореография.


