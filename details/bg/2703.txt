
Читалището е основано през 1869 г. и е най-старият културен институт в град Враца. Читалищната библиотека разполага с 126 тома литература, сега центърът развива сериозна дейност по обмяна на информация под формата на семинари, обучения, седмични радиопредавания, изяви в местната и националната телевизия, а също така директно с 2300 читатели.
Читалище "Развитие"-Враца е основано през 1869 година от родолюбиви врачани начело с учителя Симеон Подбалкански, Мито Анков, Николчо Кръстеняков, Кръстьо Новкиришки и др. и е най-старият културен институт в града. От него са тръгнали всички професионални културни институти във Враца - драматичен театър, филхармония, исторически музей, картинна галерия.
Съвременната читалищна сграда е строена през периода 1938 -1941година по проект на архитектурно бюро Цолов и Василев в София.На търг строежа се поема от колектив в състав: арх. Петър Дограмаджиев и инженерите Константин Янакиев и Никола Новоселски от Враца. Сградата е обявена за паметник на културата.

Сега Читалище "Развитие"- Враца чрез своите звена и колективи, със своя високо квалифициран персонал и голяма добре поддържана материална база развива богата и разнообразна дейност.
І. Читалищната библиотека разполага със 126 хил. тома литература и следните отдели:
Отдел за възрастни;
Детски отдел;
Читалня;
Отдел- Комплектуване обработка и каталози;
Справочно-библиографски отдел
Филиална библиотека-кв. "Младост"
ІІ. Обединена Детска школа по изкуствата разполага с три раздела:
Музикална школа-изучава се пиано, цигулка, китара, акордеон;
Балетна школа-изучава се класически и модерен балет;
Езикова школа-изучава се английски език.
ІІІ. Духов оркестър;
ІV. Художествената самодейност се осъществява от:
Представителен ансамбъл за народни песни и танци "Вратица";
Смесен хор "Орфей" ;
Квартет за стари градски песни "Лотос"



