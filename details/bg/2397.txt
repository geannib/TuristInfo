Етнографският музей в Силистра е открит през 1967 година. Той се помещава в постройка, датираща от средата на XIX век, която преди това е била използвана от турската полиция.

Изложбената част е разположена на площ от 300 кв.м. в 10 стаи. Тя се състои от артефакти от бита и културата на хората от Добруджанския край и Силистра от средата на ХIХ век до началото на ХХ век. Музеят разполага с около 6000 музейни експоната.



