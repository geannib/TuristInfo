Разположена на полуострова на община Констанца, Къща Емирзиан, назована Къщата с лъвовете заради четирите колони, на чиито капители стои на трон по един лъв, крие много легенди, коя от коя по-мистериозна. С една от тях е свързано и името на  Крикор Замбачиан.
Известната Къща с лъвовете е издигната към края на XIX век от Дикран Емирзиан, много богат арменец, който живеел от търговия и имал много имоти. Той поръчал и платил построяването на резиденция на полуострова. Стилът е еклектичен, специфичен за периода. В момента на започване на конструкцията, фасадата на къщата била ориентирана с директно излизане към пиаца Овидиу и към пристанището от западната страна. Собственикът и архитектът са искали сградата да изпъкне, за да бъде забелязвана и съзерцавана едновременно от многобройните й ъгли. Страните на сградата били определени от трите улици, на които се намирали фасадите й: ул. Еленъ (днес ул. Николае Титулеску), ул. Дианей и ул. Овидиу. Започването на строежа става през 1898 година и приключва през 1902 година. 
Над главния вход има,между другото, като дата за започване на строежа годината 1898. Според това проектантът на къщата Емирзиан е бил Даниел Ренар, този, който щял да получи по-късно заповед за проект на Казиното в Констанца. След построяването на резиденцията изглежда, че Дикран Емирзиан се занимава със своите дейности на други места освен Констанца. Вследствие на това къщата е дадена под наем. Първият обитател на имота бил Лазър Мунтяну, председател на съда в Констанца и в същото време страстен колекционер на произведения на изкуството. Той живял в Констанца 20 години. 
В документи от 1921 година се споменава, че в сградата , издигната от собственика на кораби Емирзиан е функционирала банка. В списъка на телефонните абонати от 1924 година на адреса на ул.Дианей номер 1 е записана Търговска банка. По-късно на мястото функционират множество търговски фирми, транспортна агенция и даже Търговски клуб. След това, към края на междувоенния период, имотът възвръща функцията си на жилище. Един по-малко документиран аспект показва, че за кратко време в Къщата с лъвовете , в междувоенния период, е функционирало седалището на масонска ложа. На база спомените на  Симион Тавитиан, бивш забележителен член на арменската общност, и съгласно записи, през 40-те години сградата е била собственост на Елиза Емирзиан. Този, който ползвал имота, бил синът на арменския собственик на кораби, Беби Емирзиан. Той е живял в имота до 1941 година. Според спомените на съвременниците на ул. Дианей 1 са ставали често частни празненства. Почти всяка вечер, влизали госпожи, които криели самоличността си от погледите на другите. След това идвали и господата, винаги ходещи пеш, криейки се между уличките, за да не бъдат видяни от познати. Къщата с лъвовете е била, повече или по-малко, къща за изневери. Прелюбодействащи двойки консумирали дискретно идилията си под закрилата на добре поддържана анонимност. Фактът, че жилището имало повече пътища за достъп предлагал множество авантажи . 
След `48 година сградата е национализирана, а през 1953 година в сградата се установява техническа служба на канал Дунав – Черно море. После е дадена за ползване отново като жилище. Сградата търпи множество реставрации. Последната е приключена през 1978 година, когато е трансформирана в хотел и ресторант. 

