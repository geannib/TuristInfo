Намира се съвсем близо до пристанището в старата част на града. Построена е през 19 в. и трябва да има някъде строителен надпис (китабе), който да дава годината 1293 Х. Малката сграда не изпъква със специфична архитектура. 

Вярва се, че гробът на самия капитан Тургут се е намирал в двора на джамията, може би все още е там.

Мюсюлманският храм е на 243 години и е най-старата сграда тук.  Джамията е построена след голяма буря от капитан Тургут. Когато бедствал в морето, той обещал, че ако се добере до брега, ще построи джамия в т.нар махала Карагьол. Така се и случило. Затова божият дом, който е паметник на културата от местно значение, носи името „Тургут Реис”. На големите мюсюлмански празници – Рамазан байрам през лятото и Курбан байрам през есента, двата етажа на джамията се изпълват с вярващи.

