Сградата датира от края на XIX век (около 1870-1900 г.) и е построена, за да служи като жилище на семейство Русънеску. Русънескови били семейство благородници, чието име име идвало имота със същото име в Олт (бившият окръг Романц), който те притежавали. Без да са били част от големите благороднически родове в Олтения, Русънескови са се отличавали с няколко видни представители, които заемали важни позиции (втори управител на държавната хазна, доставчик на храна, военноначалник), строили са църквите и са притежавали имоти в района (Пиелещии де Сус), Те също са се сродявали с други болярски семейства, като семейство Плешия.
В сградата, построена от него са се провели някои запомнящи се събития в края на Първата световна война, като тук се пази архив на някои синдикални организации от Париж. Освен това, както е написано и на табелката на влизане в имота, "В тази къща на семейство Щефан Д. Русънеску в периода 1915-1916 г. се проведоха основни срещи на политици и патриоти, служещи за изграждането на Велика Румъния". В "Илюстрирана история на Крайова", публикувана в Крайова през 1997 г., се посочва, че в Къща „Русънеску” са се провеждали " срещите на Таке Йонеску, Василе Лукачиу, Октавиан Гога, Николае Титулеску, които координират синдикалните действия в Олтения".
Наследниците на първите собственици са използвали къщата повече като жилище. След като бе национализирана, Къща „Русънеску” има различни предназначения. Тук известно време функционила седалището на футболен отбор ФК „Щиинца У Крайова” (до 2006 г.). След като, през 2009 г. сградата е била предмет на правни действия, сега е собственост на общината и в нея се помещават административни офиси и залата за сключване на бракове към Публичната общностна служба «ЕСГРАОН».
Къща „Русънеску” е със застроена площ от 579 км.м., с височина без сутерен, с партер, първи етаж и тавански етаж и вътрешен двор. Къщата е смес от стилове, включително характеристики на стиловете арт деко, късен или виенски барок. Отвън се забелязва богато украсената облицовка около входовете, на прозорците и корнизите, с декоративни мазилки от циментов хоросан, затворения балкон над главния вход и ламаринения покрив с капандури. Вътре в сградата има декоративни панели по стените и таванит, боядисани в масло на стената и масло върху дърво при дограмата, стъклопис на горния етаж, над коридора и стълбището, и монументално стълбище достъпно през вторичния вход (през вътрешния двор).
Къщата е реставрирана през 1999 г., като чрез извършените работи е възстановен интериора (картините, шпакловките в позлатено фолио,   таваните, огледалата и оберлихта във витража).


