В добруджанския град се намира един от най-големите и почитани от евреите ритуални комплекси извън Израел- гробът на равина Елиезер Папо. Известен  е и като Пеле Йоац. За вярващите евреи гробът му е особено свят. Всяка година тук се стичат хиляди поклонници, които вярват, че именно тук Бог чува молитвите им. Вярва се още, че който се помоли на гроба на светеца, Бог чува молитвите му. 
Преди да умре, равинът Папо е казал, че който дойде на гроба му с покрусено сърце, преживял много страдания и се помоли на Господа чрез него, молитвите му ще бъдат чути. Каквото се помоли, ще се сбъдне. Има много истории на сбъднати молитви на евреи, които идват преди деня на смъртта му, който е на празника Сукот през септември. Десетки самолети кацат във Варна. Затова и всяка година свещеното място привлича стотици вярващи. В навечерието на празника там се извършва ритуал за физическо и духовно прочистване.
Раби Елиезер Папо е бил главният изразител на мусарската традиция. Той е роден в Сараево през 1785 г. Започва да учи за равин, дълбоко отдаден на благочестие и духовност. Живее и работи в Букурещ като главен равин, лекар, философ и писател. 
По време на руско-турската война през 1829 г. в лагера на руската армия в Силистра избухва епидемия от холера. Рави Папо създава карантинни пояси и лазарети за болните и така спасява местното население от болестта. Сам той обаче се заразява и умира на 41-годишна възраст през 1826г.  Погребан е близо до Дунава. Благодарното население на града му издига паметник, но той е разрушен от турците. Мемориално-религиозният комплекс е изграден едва през 2003 г. от частни лица. 
Елиезер Папо е сред 12-те най-почитани сред евреите равини. Днес гробът му се посещава от поклонници от Израел, Съединените американски щати, Канада и др.