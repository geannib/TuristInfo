Читалище Развитие е действащо читалище, регистрирано под номер 539 в Министерство на Културата на Република България Дейности: градски духов оркестър, ученически духов оркестър, танцов ансамбъл "Тимок", младежки театрален състав; библиотека - 31 000 тома. Читалището е основано на 26 декември 1897 г. от група учители от основното училище. Първият председател е Васил Давидов, първият библиотекар - Н. Ф. Николов. Първият устав е подписан от тогавашния министър на народната просвета Иван Вазов. Към читалището винаги са функционирали певчески, театрални колективи, народен оркестър, а по-късно и духов оркестър.


