Етнографският музей се помещава в така наречената „Катеринина къща”. Тя се кипри в одеждите на стария възрожденски архитектурен стил. Застанала е с лице към реката в подножието на Историческия хълм и посреща своите гости като част от музейния комплекс в Чипровци. Къщата е приютила в себе си интересна етнографска сбирка за бита и културата на торлаците, както и градина от растения, служещи за естествено багрене на тъкани. В нея се намира и Туристическия информационен център. 
Етнографската експозиция на музея днес се помещава в Катеринината къща, където е и единствената у нас жива колекция с растения за багрене на вълната за килимите. Етнографският музей е посветен на материалната култура на торлаците, към които принадлежи и населението на Чипровци. Могат да се видят традиционните за района носии и още много предмети от традиционния бит на населението – селски, градски бит.

