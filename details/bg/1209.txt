Музеят на изкуството „Дину и Севаста Винтила” е подреден в селска община Топалу, чиято основа се състои от колекцията, дарена на родната община през 1961 г. от лекаря Георге Винтила, син на Дину и Севаста Винтила. 
Музеят е организиран в 13 стаи на бившето жилище на родителите на дарителя, учители в Топалу. Музеят на изкуството е уникален в селските райони на Румъния, с 228 обекта на изобразителното изкуство, като картини, скулптура и графика на известни художници, сред които: Йоан Андрееску, Октав Бънчила, Николае Григореску, Щефан Лукиан, Георге Петрашку, Николае Тоница, Александру Чюкуренку, Димитрие Пачюря, Корнел Медря, Теодор Аман, Корнелиу Баба, Николае Дъръску. 
Сред експонатите в Топалу се наброяват извествите Глава на дете и Глава на жена, принадлежащи на маестро Тоница. Заедно с творбите на Николае Григореску, Щефан Лукиан и на други велики румънски художници, колекцията Винтила притежава картини с неоценима стойност.
Сред експонатите може да се наслаждавате на една от последните картини на маестро Григореску от серията Каруцата с воловете. Специалистите оценяват Каруцата с воловете като една от най-добре продаваните румънски картини на всички времена.
Картината, изложена в Топалу, е дело на великия художник от към края на живота му, а леко избледнелите линии и цветовата композиция карат критиците да преминат към идеята за проблеми със зрението, с които Николае Григореску се е борил до последния миг.
Дину и Севаста Винтила откриват първото училище в Топалу. Син на двама учители, Георге Винтила  не прегръща професията на родителите си и иска да стане лекар. След няколко десетки години кариера, успява да събере впечатляваща колекция от картини и премети на изкуството. Повечето купува, а една част са му подарък дори от самите им автори, добри приятели на лекаря.
В двора на къщата-музей се намира гробът на лекаря Георге Винтила, като така е уважено последното му желание, посочено в акта на дарението на ценната колекция на изкуството. В архива на музея се намира и комплект лични бележки, с които той записва историята на влизане в притежание на всеки обект на изкуството в известната му  пинакотека.
Музеят е повторно отворен на 25 септември 2007 г. след ремонт. Ремонтните работи се състоят във възстановяване на таваните, на покрива, както и подмяна на настилката, дограмата и оборудване с микроклиматична инсталация, необходима за съхранението в оптимални условия на изложените картини.



