Манастирът «Тополница» е стар православен манастир в епархията на Северин и Стрехая. Старата църква на манастира е посветена на Свети Йоан Кръстител, покровител честван на 29-ти август, когато Църквата споменава Обезглавяването на Свети Йоан Кръстител. Според местната традиция, св. Никодим от Тисмана, тръгвайки от манастира «Водица», да търси място за построяването на манастир, посветен на Богородица, се спира по долината на река Тополница, където се захваща за работа.
Старата църква на манастира «Тополница» е основана от болярите Крайовещ, през XVI век, на мястото на по-ранна църква, построена от св. Никодим, основателят на манастирите «Тисмана» и «Водица».
Смята се, че манастирът «Тополница» е основан веднага след манастира «Водица», преди манастира «Тисмана», който завършва през 1378 г. Строителството на настоящата църква датира от 1646 г., когато воеводата Матей Басараб, потомък на Крайовещите, дарява ктиторството, което е в окаяно състояние, на капитана на пехотниците Лупу Булига за изключителни заслуги на 12 февруари 1646 г.
Новият ктитор ще промени покровителят на манастира, като старият е Св. Архангел Михаил, сложен от Свети Никодим в памет на Хилендарския манастир от Атон, а новоизбраният е Йоан Кръстител.
След 1864 г., след секуларизацията на монашеските имоти, манастирът «Тополница» е напуснат, килиите, построени през 1640 г. са разрушени.
През 1912 г. Комисията за Исторически паметници прави частични ремонти и възстановява три килии, а през 1930 г., митрополията на Румнико и на Новия Северин възстановява монашеския живот в старата обител. През 1943 г. за управител на манастира е назначен игумен отец Грациан, който през 1948 г. е резбовал сам всички мебели в църквата.
Между стените на манастира „Тополница”, Гица Куцуй Олтянул и Симион Мехединцяну, капитан на четата пандури на Тудор Владимиреску, си осигуряват място за убежище и резистентност. Този факт е записан върху паметна плоча, на входа на манастира, на стената на камбанарията. И днес, манастирът е представен с наблюдателна кула и зааобикалящи стени.
Монашеският ансамбъл от Тополница включва старата църква, посветена на обезглавяването на св. Йоан Кръстител, камбанарията, жилищата на игумените, килиите и дървената църква, посветена на Свети Константин и Елена.
Старата църква е построена във византийски стил, във формата на гръцки кръст, изградена от камък и тухла. Влизането в църквата е през двойна врата, поместена в каменен портал с издълбано в горната част, писание. Църквата, построена през 1646 г., е изрисувана през 1673 г. във византийска стенопис от зографите Григоре "Грекул" и Дима «Романул». Забележителна е фреската "Страшния съд", изографисана върху външната фасада на западната стена.
Извън старата църква, в двора, има група от сгради, принадлежащи към стария манастир и представляващи няколко килии, кухня и жилището на игумена. Целият ансамбъл е ограден с дебели стени от камък. Дървената църква първоначално е била построена в село Спинен, селска община Бълещ, окръг Горж, през 1832 г., а по-късно е преместена и сглобена, след 160 години, между 1992-1993 г. до манастира «Тополница». Заедно с преместването й, дървената църква е посветена на Свети Константин и Елена.

