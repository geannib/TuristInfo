Историческият музей в Горна Оряховица съществува от 1962 г. Той съхранява историческото наследство на града и региона. В експозицията е акцентирано върху участието на Горна Оряховица в Априлското въстание.

Музеят съхранява историческото наследство на града и региона, обособено в 4 раздела – археология, етнография, възраждане и нова история. Акцентът в експозицията е върху участието на Горна Оряховица в Априлското въстание 1876 г. като столица на Първи революционен окръг. Също така Исторически музей ежегодно организира серия тематични изложби, с които по атрактивен начин представя забравени и слабо известни експонати и факти от историята и бита на Исторически музейграда. 

През 2007 г. бе реализирана поредицата „Пороците на горнооряховчани”, през 2008 г. „Навиците на горнооряховчани”, а през 2009 г. „Традиционни занаяти на горнооряховчани”. Музеят представя често и собствените си колекции от пощенски картички, часовници, календари, радиоапарати, панаирни медали и железопътни принадлежности.

