Камъкът представлява плато, обединяващо екопътека, връх и хижа Божур. Намира се до Горна Оряховица. Местните използват мястото за разходка, както и за почивка през уикенда. 

Екопътеката започва от местността „Чуруковец”, през „Мравуняка”(където се наблюдават близо един до друг няколко големи мравуняка). От тук започва най-трудната част-изкачване към върха „Камъка”, висок е 439 метра . До върха се стига за около час. Маршрутът преминава през „Сухата река”, старо корито на един от притоците на р. Янтра. Предпоследната спирка от пътеката е Сюлейман чешма – една от най-старите чешми в местността, с три корита. Екомаршрутът завършва при хижа Божур. Екопътеката минава през защитената местност Божур поляна.

Тя минава по десния бряг на река Янтра. Много от жителите използват мястото за всекидневните си разходки или за почивка през уикенда.

До върха може да се изкачите по еко-пътеката Камъка, да се порадвате на разнообразната флора и фауна, която предлага защитената местност Божур поляна. А от върха може да се насладите на неописуема гледка, която ви предлага панорамен изглед към града и региона. До горе се стига за около час, като маршрута не е труден, само накрая е повече каменист и стръмен.

Но със сигурност ще отнеме повече време, защото има места, където просто е наложително да се спре и да се разгледа. Обгръща ни прохладна гора, много зеленина, чува се песента на птичките, просто е страхотно. Има и асфалтиран път, той не стига до върха, а само до хижата, но все пак е някаква помощ. На поляната е много подходящо да си направите пикник, децата да полудуват на въздух. Има няколко люлки и катерушки.

Екопътека „Камъка”, представя възможност за наблюдение на интересни природни образования и редки растителни и животински видове. 


