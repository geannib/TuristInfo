
 Започва в близост до разклона за с. Паволче на шосето Враца-София. Изкачва се по горски път до малка терасовидна поляна в м. Курдовица. С няколко серпентини пътеката извежда до обширна поляна - м. Таушаница, след което навлиза отново в гората и покрай малък поток извежда до Лесковото кладенче. Оттук пътеката завива вляво, започва да изкачва стръмно през букова гора, води към красиви поляни в м. Царево ливаге и след това към м. Избата -обширно наклонено пасище с голяма чешма. Продължава се по каменист коларски път, от който след завоя се отклонява пътека, извеждаща до лобното място на Хр. Ботев в м. Йолковица. От тук до връх Околчица се стига с 2-.минутно вървене.



