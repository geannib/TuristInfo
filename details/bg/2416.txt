Сяновският манастир "Св. Марина" се намира непосредствено до с. Сяново, на 22 км от град Тутракан и на 53 км източно от град Русе.

Според преданието в района на с. Сяново е имало три манастира, един от които е бил Сяновският манастир "Св. Марина". Съдбата на манастирите е неясна, но се предполага, че са опожарени от турците при падането под продължилото близо пет века османско иго. Като свидетелство за това служат намерените в областта каменни плочи, човешки кости и хоросанови отломъци и керамични съдове. За аязмото в манастира се предават следните легенди:

Първата легенда 
Възрастни хора разказват, че в селото се появили баща и син и се цанили пастири. Пасели биволиците на стопаните. Един ден в този район биволица започнала да ражда. Бащата - Хасан тръгнал за помощ към селото, а синът - Ахмед останал да я наглежда. Изведнъж биволицата започнала да се върти в кръг, а пастирът не могъл да я спре. Земята под краката й започнала да потъва, докато животното пропаднало в яма. Момчето уплашено се зачудило как да спаси биволицата.  Сетило се да отвърже пояса си, да развие чалмата си и да ги сплете. Влязъл в ямата, завързал биволицата и я измъкнал. После се спуснал сам в ямата. В тъмнината видял голяма желязна врата, на която висял огромен катинар. Тъй като бил ръждясал, отворил го и влязъл навътре. Пред него блеснали три камари злато и един златен стан. През това време бащата се върнал, извикал сина си по име, защото не бил при биволицата. Чул гласа му изпод земята. Спуснал се при него и видял златото. Решили да вземат от всяка камара по шепа злато. Излезли и затрупали отвора с пръст и клони. Тръгнали с чардата към селото пеейки: “Ахмед, Ахмед, до днес бяхме говедари, от утре сме господари”. Заминали за Истанбул. След десет години се върнали с десет волски каруци да приберат имането. Дълго търсили, но на предполагаемото място имало само изворче-мястото на аязмото, съществуващо и днес.

Втора легенда

