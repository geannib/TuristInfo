Къща «Скина» в Крайова, наречена "Малкия Лувър" е построена в края на XIX век, в стил Ренесанс и е принадлежала на д-р Константин Скина, за който се казва, че е бил главен лекар на Крайова за известен период.
Константин Скина е роден в Крайова през 1860 г. Неговият дядо, лекар и той, бил грък, дошъл в Румъния, практикувайки в началото в Ръмнику Вълча, после в Крайова. Неговият син и баща на Константин Скина бил зам.-префект и началник на отдел в кметството в Крайова.
След завършване на Медицинския факултет в Букурещ, Константин Скина става вътрешен лекар в Гражданската болница в Букурещ. През 1886 г. се връща в Крайова, където практикува като лекар на I пехотен полк и в затворите в Крайова и Буковъц. В това си качество държи погребална реч на погребението на д-р Пандели Негоеску, лекаря на I артилерийски полк (Кавалер на Ордена «Румънска звезда» и бивш лекар на Конната жандармерия). Резидент в болница «Филантропия», Скина се мести през 1891 г., както главен лекар в болница „Т. И. Преда» в Крайова (сегашната секция по невропсихиатрия при Клиничната болница за инфекциозни болести и пневмология "Виктор Бабеш" Крайова). През 1905 г. той е назначен за главен секретар на Комитета на Медико-фармацевтичния кръг в Крайова, а през 1909 г. е избран за заместник-председател на кръга, заедно с д-р Vernescu.
Освен страстта си към медицината и науката, Константин Скина се интересува от културно-художествената среда на Крайова. Член Драматичното общество в Крайова, д-р Скина е част, като президент, в първия направляващ комитет на Филхармоничното дружество в Крайова, основано през 1904 г., заедно с цигуларите Valeria Pohl (почетен президент) и Г. Фотино, и Г. Винченц (вицепрезиденти).
Според историческите дани къща «Скина» е продадена след 1943 г. от наследниците на доктора на крайовски адвокат на име Попеску. Между 1979 - 1996 г.сградата функционира като Музей за история на медицината и фармацията "Виктор Гомою", основан от университетски проф д-р Михаил Шкяу на базата на "Колекцията на фармацевтичната история", организирана през 1963 г. от фармацевтите Георге Чисмъреску (1900-1964) и Николае Захачински (1919-1988). Ядрото на музея, дарено от д-р Виорика Гомою през 1972 г., се състои в музейни експонати, събрани по време на живота на великия лекар и историк на медицината Виктор Гомою. Сред колекциите на музея са били и две творби на Константин Брънкуш, "Екоршеул" или "Жупуитул" (един от четирите или петте съществуващи екземпляри и вторият останал в Крайова, в допълнение към запазения в Националния колеж «Карол I”) и бюста на генерал Карол Давила.
След 1996 г., наследниците на адвокат Попеску претендират за правото на собственост върху сградата, в която функционира музея. През 1997 г. те спечелват сградата в съда, като колекциите на музея са евакуирани. Ръководството на Университета по медицина и фармация в Крайова и Фондация "Виктор Гомою" решават колекциите да се прехвърлят в университета в Търгу Жиу, за да се създаде Медицински факултет. Сега предметите лежат в сградата на Факултета по сестринство, зъботехника, физическо изкуство и култура в Търгу Жиу.
Впоследствие, в бившата къща «Скина» функционира изследователски институт. В момента, къща «Скина» е частна собственост на семейството на бизнесмена Дженика Боерика.

