Satul Novgrad a fost înființat după anul 1388, de către supraviețuitorii bulgari locali după distrugerea de către otomani a celui existent în apropiere de cetatea Neokratsko (Novakresni). Cetatea a fost construită de bizantini în timpul dominației bizantine, iar mai târziu, odată cu renașterea statului bulgar, a fost redenumită Novgrad. Cetatea se afla la 4 km nord-est de satul de azi, pe vârful Kalebair, pe malul stâng al râului Yantra. 
A fost ridicată pe un loc înalt și inaccesibil, peste fluviu, și singura sa parte accsibilă era dinspre est, unde era clădit un zid fortificat și un șanț cu apă. Cetatea Nobgrad a fost cucerită de turci în anul 1388, în timpul marșului armatei celor 30 de mii a lui Ali Pașa, la nord de Stara Planina. Înfuriați de rezistența apărătorilor cetății, otomanii au ucis majoritatea populației și practic, au distrus cetatea din temelii. Puținii bulgari care s-au salvat au construit la marginea ruinelor acesteia o nouă așezare, purtând numele cetății distruse – Novgrad. 

În centrul satului se află singurul monument păstrat al lui Lenin din Bulgaria în mărime naturală. Acesta a fost construit cu banii sătenilor, dintre care mulți îl admiră și astăzi pe liderul comunist. 


