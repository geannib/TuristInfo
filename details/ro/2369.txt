Turnul Flotei din orașul Ruse este primul turn de observare al flotei și prima stație meteorologică din Bulgaria. 

Primele observații meteorologice în Ruse au început la 1 ianuarie 1866, la inițiativa consulului austro-ungar, Martirut. În 1879 a fost înființată Flotila Dunării și, câțiva ani mai târziu, comandantul căpitan-locotenent Zinovi Petrovich Rozhdestvenski a întreprins acțiunile de cumpărare a tehnicii specializate de construcție a unei stații meteorologice. Ca urmare a acestui fapt, 2 decembrie 1883 a fost acceptată ca dată de naștere a Serviciului Hidrografic al Marinei Militare. 

Turnul a fost ridicat în 1885. Proiectul Turnului Flotei este opera cunoscutului arhitect italian Arnoldo Zocchi, care a creat Statuia Libertății din Ruse și monumentul Țarului Eliberator din orașul Sofia, iar proiectul de construcție a stației meteorologice este opera biroului arhitectului austriac Friedrich Grünanger.

Turnul din piatră a fost construit pe ruinele cetății turce Mesihtabiya și se ridică la o margine la o înălțime de 46 de metri, la vechea gură a râului Rusenski Lom. Acesta a fost folosit atât ca observator al marinarilor de pe Flotila Dunării, cât și ca stație meteorlogică.  

În 2001, turnul a fost renovat. Chiar și astăzi, în Turnul Flotei funcționează stația meteorologică și Agenția Executivă pentru Explorarea și Întreținerea Fluviului Dunărea – Ruse.


