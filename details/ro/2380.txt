Societatea sportivă și de protecție a mediului „Akademik” Ruse a fost fondată în 1961. A fost înregistrată ca asociație non-profit în anul 1991. Solicitanții înregistrării inițiale a societății și primii săi membri colectivi, sunt clubul de turism de drumeții „A. Kostadinov”, clubul de turism acvatic, clubul de turism pe trasee „Meridian”, clubul de schi-turism „Sever' 66”, clubul de orientare sportivă, clubul englez, clubul speologic și turistic „Eho”.

În agenda sa, societatea a realizat diverse activități educative, de antrenament, concursuri sportive și de protecție a mediului înconjurător. Au fost instruiți sute de organizatori turistici, instructori, ghizi, jurați și alte cadre sportive și pedagogice. 
La cea de-a 25-a aniversare, societatea a fost premiată cu ordinul „Chiril și Metodiu” – primul grad. 

Un loc important în activitatea ultimilor ani a fost acordat activității de protecție a naturii. Din 1980, în fiecare an se desfășoară acțiunile ecologice „Lacuri curate” și „Munți curați” pe traseele din Pirin, Rila și Stara Planina. În afara tonelor de deșeruie adunate și eliminate, s-au efectuat activități educaționale și de formare la scară largă. Aceste activități au fost desfășurate de societate în parteneriat cu acțiunea direcțiilor parcurilor naționale „Balcanul Central”, Pirini și Rila, și a Parcului Național „Rusenski Lom”. 
Între 1997-1998, membrii societății au participat la realizarea proiectului „Construirea unei rețele de asociații studențești și școlare pentru protecția naturii”, finanțat de Clubul „Societatea deschisă” – Ruse și UNP „Rusenski Lom”.

Între 1999 și 2000, societatea a lucrat la 4 proiecte în domeniul formării membrilor acesteia și susținerii instituționale, două dintre care au fost finanțate de Asociație Universităților Populare din Germania.
STPD „Akademik” – Ruse dispune de un birou, o sală de ședințe și spații de depozitare în corpul 14 al Universității Ruse. 

Socieateta are cluburi active în turismul de drumeții, speologie, turism acvatic, cățărare și alpinism, activități montane și altele. 


