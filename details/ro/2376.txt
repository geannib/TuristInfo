Parcul natural „Rusenski Lom” este situat la 20 km sud de orașul Ruse și poartă numele râului Rusenski Lom – ultimul afluent de pe partea dreaptă a fluviului Dunărea. A fost declarat zonă protejată în 1970 și are o suprafață totală de 3408 hectare. 
Frumoasele terase ale râului, rocile verticale înalte, peșterile, formațiunile stâncoase, marea biodiversitate și monumentele istorice, transformă parcul într-un loc extraordinar de vizitat. În plus, față de faptul că permite activități științifice de cercetare, parcul natural „Rusenski Lom” oferă și multe posibilități pentru un turism activ și ecologic. 

Combinația de stânci, păduri, râuri, peșteri și livezi este motivul unei biodiversități extraordinar de bogate. Flora parcului „Rusenski Lom” enumărăr 902 specii. Fauna este reprezentată de 10 specii de amfibieni (dintre care, 5 protejate), 19  specii reptile, 22 specii pești, crabi, melci și midii de râu, 66 tipuri de mamifere. Una dintre cele mai mari bogății este reprezentată de păsări – 190 specii, dintre care, în parc își fac cuiburi 110 specii. Condiții extraordinar de bune aici găsesc păsările care își fac cuiburile în stâncă – acvila de munte (Aquila chrysaetos), hoitarul alb (Neophron percnopterus), șorecarul mare (Buteo rufinus), călifarul roșu (Tadorna ferruginea), șoimul dunărean (Falco cherrug) și altele. 

Diverse trasee special amenajate permit turiștilor să se familiarizeze cu diversitatea parcului. „Gramovets” este o rută care oferă posibilitatea de explorare a frumosului peisaj al Lomovete, diversității bilogice bogate și numeroaselor obiective istorice. Ruta începe de la rezervația arheologică „Bisericile de piatră Ivanovski” și, pe un drum frumos, printr-o vegetație densă, se ajunge la întâlnirea râurilor Beli și Cherni Lom, care dau începutul râului Rusenski Lom. Pe un drum de pământ se trece pe sub masivele stâncoase impunătoare, locuite de diverse specii de păsări rare, și se ajunge la un refugiu cu vatră. Ruta are o lungime de aproximativ 12 km. 

„Dentropatekata” este un traseu care face cunoștință turiștilor cu speciile de plante din parc. Lungimea totală a traseului este de 6 km, iar punctul de început este satul Niskovo. Turul începe cu o urcare pe o potecă largă până la o platformă de piatră cu o vedere panoramică asupra râului Malki Lom. Se circulă pe un drum de pământ drept, pe traseu existând locuri amenajate pentru aprinderea focului și podețe peste râu. Turiștii pot vedrea peste 20 de specii de arbori și arbuști locali, iar pentru ajutor, există plăcuțe informative. Daca doriți, traseul se poate prelungi cu 4 km și se poate opri la mănăstirea Golyam Niskovi, unde este amenajată o zonă de odihnă.

Pe teritoriul parcului „Rusenski Lom” se află și Bisericile de piatră Ivanovski – obiectiv aflat sup protecția UNESCO. Traseul special face cunoștință turiștilot cu iostoria bisericilor de piatră Ivsnovski și parcul natural. 

Toate traseele sunt foarte bine marcate, nu sunt specializate și, dacă marcajul se urmează cu strictețe, nu este necesar un ghid în parcul natural. Excursia cu ghid este posibilă numai cu solicitare preliminară. În granițele parcului natural este interzisă vânătarea, cât și aprinderea focului în afara locurilor stabilite pentru aceasta. În obiectivele turistice din zonele locuite de pe teritoriul parcului se vând materiale informative și suvenire. 


