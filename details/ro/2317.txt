Podul Dunărea, numit de asemenea și Podul Prieteniei, este un pod de grinzi de oțel peste fluviul Dunărea, între orașele Ruse și Giurgiu (la kilometrul fluvial 488,7). Lungimea acestuia este de 2,80 km și trece la o înălțime de 30 metri peste apă. Este construit pe 2 niveluri – pentru trenuri și pentru autovehicule. Partea din mijloc (cu o lungime de 85 m) se poate ridica și permite trecerea navelor mari. Podul este unul din cele două poduri peste fluviul Dunărea la granița dintre Bulgaria și România, care are o lungime de aproximativ 500 km. Arhitectura podului aparține arhitectului Georgi Ovcharov, iar aranjamentul artistic (portalurile de pe malul bulgar și român, cât și capetele de vultur de pe lungimea acestuia) reprezintă opera sculptorului ucrainean Mihaylo Parashchuk. S-a deschis oficial pentru exploatare la data de 20 iunie 1954, fiind cel mai mare pod combinat pentru vremea sa (cu linie ferată și pentru traficul cu autovehicule) din Europa. A fost construit în 2,5 ani de Bulgaria și România, în cooperare cu URRS-ul de atunci. 


