Mănăstirea basarabeană de piatră „Sf. Dimitrie Basarabov” este situată pe valea râului Rusenski Lom, aproape de satul Basarabovo, la 10 km de orașul Ruse. 
Mănăstirea de piatră își are începuturile încă de la începutul celui de-Al Doilea Țarat Bulgar, însă pentru prima dată numele acesteia a fost menționat într-un registru fiscal otoman din 1431. Pentru câtva timp, în secolul al XIX-lea, mănăstirea a rămas fără locuitori, însă, în 1937, aici s-a stabilit părintele Hrisant de la Mănăstirea Schimbării la Față și a oferit un nou început așezării religioase. 
Cel mai cunoscut locuitor al mănăstirii s-a născut în 1685, în satul Basarabovo, sf. Dimitrie Basarabov, care și-a petrecut întreaga viață în sfântul locaș. După moartea sa, monahul a fost îngropat în biserica satului, însă în timpul războiului ruso-turc din 1768-1774, moaștele sale au fost transferate în București, în biserica „Sfinții Constantin și Elena”, unde se află și astăzi. 
Mănăstirea Basarabovo este singura mănăsitre de piatră activă din Bulgaria. 
Drumul pe care se intră în mănăstire trece printr-o curte cu o grădină frumoasă și se termină la o fântână săpată de sf. Dimitrie. Oamenii locului cred că apa din fântână este vindecătoare.
La poalele stâncilor mănăstirii se află două camere și sala de mese din peșteră, construite în 1956. De acolo, pe 48 de trepte se ajunge la o platformă de stâncă unde se află o nișă în care, conform legendei, a dormit sf. Dimitire. La dreapta de aceasta este o biserică din piatră cu iconostas sculptat din lemn, făcut în 1941, iar lângă aceasta, se află o icoană a sfântului, înfățișată în mărime naturală. 
Pe cealaltă scară de piatră se ajunge până la o peșteră naturală, în care este îngropat monahul Hrisant – omul care a reînviat mănăstirea și a readus-o la viață în 1937. Peștera îndeplinește rolul de osuar, în care se desfășoară o expoziție de muzeu,
Sărbătoarea hramului are loc la 26 octombrie – ziua sf. Dumitru. 
În complex nu se oferă cazare. În mănăstirea se vând materiale informative și icoane.

