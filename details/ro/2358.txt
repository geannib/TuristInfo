În îndepărtatul an 1955, un grup de entuziaști, condus de directorul artistic, Nikola Krastev, au pus bazele artei păpușăritului în orașul Ruse. Trupa a fost înființată la Casa de Cultură a Muncitorilor în Domeniul Transporturilor. 
La 26 februarie 1956, prima întâlnire a micilor spectatori ai orașului Ruse a fost cu eroii de poveste din piesa „Scufița roșie”. Au urmat spectacolele „Ciobănașul mincinos”, „Căsuța minunată”, „Sirena” și altele. 
La 15 februarie 1960, grupul de amatori a primit statutul de „Teatru Național de Păpuși”. Trupa a călătorit mult, sălile au fost pline, însă actorii nu aveau încă propria clădire. 
De aceea, data de 1 iunie 1965 va deveni o zi memorabilă în istoria teatrului. În această zi, cu spectacolul „Fata de aur”, a fost deschisă oficial propria scenă a teatrului de păpuși din Ruse. Situată în imediata apropiere a fluviului Dunărea, clădirea este astăzi un monument cultural (a fost construită în vremea lui Midhat Pașa) și este locul preferat al micilor spectatori din Ruse. 

În această perioadă lungă de timp, pe scena Teatrului de Păpuși – Ruse au lucrat și au fost găzduiți mulți actori talentați, regizori, scenografi și compozitori, care au adus multe premii. Au fost create spectacole minunate, memorabile, cum ar fi „Ursulețul supărăcios”, „Petru – Albastru-Deschis”, „Aventurile probabile ale lui Eremia Bozyakov”, „Campionul și mărul de aur”, „Albă-ca-Zăpada și cei șapte pitici”, „Băiatul de Fier”, „Duelul din pădure”, „În lumea tăcerii… noastre”, „Aventuri periculoase cu eroi cu vorbă dulce”, „Micul prinț”, „Pentru mingea soarelui și cilindrul magic” și altele. 
Nu sunt puține premiile pe care teatrul le-a obținut – diplome de merit de la festivalurile din orașul Varazhdin, Iugoslavia; orașul Riga, Letonia; orașul Pecs, Ungaria; de la Ministerul Educației și Casa de Artă și Cultură pentru copii. Pentru prezentarea cu succes la Primul Festival Internațional „Delfinul de Aur” – Varna, 1972, teatrul fost distins cu medalia de argint pentru spectacolul „Fata de aur” de Y. Radikov; la cel de-Al Treilea Festival Internațional „Delfinul de Aur”, Varna 1978, a primit medalia de bronz pentru „Plimbare cu zmeul” de Rada Moskova; la Festivalul Internațional „Delfinul de Aur”– Varna ’88, a fost premiat cu medalia de bronz pentru spectacolul „Papagalul Pay” de Yordan Toddorov. Ca urmare a împlinirii a 25 de ani de existență, pentru întreaga sa activitate și pentru realizările sale artistice înalte, în 1985 teatrul a fost distins cu ordinul „Chiril și Metodiu” – primul grad. 

În toți acești ani, Teatrul de Păpuși din Ruse a avut multe turnee. În afară de Bulgaria, teatrul a fost în turnee în România, Polonia, Ungaria, Iugoslavia, Danemarca, Siria, Libia, Alger, Germania, Rusia.
Teatrul de Păpuși din Ruse are exepriența unui trecut demn, de aproximativ jumătate de secol, iar moto-ul său a fost: „Să creăm o lume pentru copii – magică și lirică, contemplativă și dinamică!”


