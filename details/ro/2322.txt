Un obiectiv interesant din apropierea satului Nisovo, municipiul Ivanovo, sunt mormintele cunoscute printre localnici, ca romane. Pe fiecare dintre acestea este o cruce și inscripții interesante cum ar fi vârsta, poziția socială și chiar profesia decedatului. Despre acestea se presupune că datează din secolele al XII-lea – al XIII-lea, însă, ca urmare a faptului ca cercetările arheolgice sunt nefinalizate, nu este cunoscut exact. 
Profesorul Nikolay Ovcharov a emis teoria conform căreia mormintele se poate să fi aparținut cavalerilor templieri, ca urmare a formei specifice a crucii templiere care se vede pe o mare parte din pietrele de mormânt, iar în 2007 a început cercetarea. Conform directorului Muzeului Istoric Regional din orașul Ruse, dr. Nenov, în mormintele cunoscute și ca „Mormintele cailor” sunt îngropați cetățeni locali care au decedat din cauza ciumei din satul vechi care se afla pe acel loc. Pietrele de mormânt sunt legate de tradițiile școlii de prelucrare a pietrei din Ruse.

