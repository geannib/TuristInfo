Фарът за акостиране в Констанца е познат като най-сигурният начин за направление на съдовете, които влизат в пристанището. В същото време, фарът в Констанца има и роля на радиофар, бидейки един от четирите подобни уникални фара по бреговете на Черно море.
Построен през 1958, фарът е открит през 1960 в зона, в която нямало блокове, паркове или булеварди с шест ленти. 
Конструкцията, висока 60 метра има лъч, видим от 24 морски мили. 
Оптическите и електрически механизми на фара са разположени в метален купол с пирамидална форма, направен от желязо и стоманена тръба с размери от 5 метра в основата на пирамидата и височина от 15 метра. 
В същия фар е инсталиран и радиофар Констанца, който е част от верига от четири подобни радиофара, намиращи се по цялото крайбрежие на Черно море, другите три са Нос Калиакра, Нос Емине и Маслен нос. 
Радиофар Констанца излъчва радиосигнал, в Морзовия код, с честота 291,5 KHz, сигнал, който може да се използва от морските съдове за ориентиране чрез метода на гониометрията. Констанският фар е инсталиран на  добре определени географски координати, а те са 43 градуса, 9 минути и  50 секунди северна дължина и 28 градуса, 37 минути и  91 секунди източна ширина. През нощта, фарът в Констанца може да се разпознае без грешка от морето, ако се вземе предвид светлинната му характеристика, която е уникална: бяла светлина с група от две къси присветвания на интервал от 29,8 секунди. Морските офицери на военните и търговски кораби знаят как да дешифрират знаците на такива фарове, техните характеристики са записани в специалните учебници и навигационните карти, намиращи се на борда на всички търговски и военни кораби по света, от 1966 година Морската хидрографска дирекция е национален член в Международната асоциация на морските сигнализации (ASIM или YALA).   
В последните 10 години, фарът е ремонтиран и е останал символ на града. Тъкмо затова, конструкцията привлича погледите на минувачите.
Фарове за акостиране по румънското крайбрежие на Черно море, освен този в Констанца, има още в Мангалия, Тузла, Мидия, Гура Портицей, Свети Георги и Сулина.
Тези седем фара за акостиране осигуряват видимост от минимум 15 морски мили от брега.


