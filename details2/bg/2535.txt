Къпиновски водопад е малък 6-7 метров водопад. Височината на водния пад е сравнително малка, но за сметка на това вира под водопада е дълбок, 20 м широк и е перфектното място за слънчеви бани. До водопада се достига като от град Велико Търново се тръгне в посока Плаково. Преди Плаково обаче се следва отбивката на изток в посока село Велчево. От там се следват табелите за Плаковски манастир и Къпиновски манастир.

Природна забележителност “Къпиновски водопад" село Велчево, при Къпиновския манастир. Представлява водопад на река Веселина. Реката е дълбала скалите на Еленския балкан, провирала се е през потънали в зеленина склонове, през много тесни завои, за да образува безброй водопади. Преди да навлезе в равнината тя е създала неголемия, но красив Къпиновски водопад, под който е образуван вир. Обектът е едно от любимите места за отдих и отмора.

     Има изграден комплекс с басейн и ресторант, в близост е и Къпиновския манастир “Св. Никола“, язовир „Йовковци“. Всяка година тук традиционно се организира Национален мотосъбор с много игри и стъндове, привличащ както български , така и много чуждестранни почитатели на моторите.

