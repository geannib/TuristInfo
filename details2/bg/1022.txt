Основан през 1978 година, Музеят на селото от Фръцещ, област Джурджу е наречен символично "Учебен музей Дачия".
В него има колекция от сечива от силекс, керамика от желязната епоха (Hallstatt și La Tene), сечива и украси от желязната епоха, всички открити чрез археологически разкопки, правени в зоната на селото и в съседство, земеделски сечива и народни носии. 

Музеят е структуриран в няколко секции. Най-важната е тази за древна история, която включва колекции от предмети от силекс, съдове и керамични фрагменти, сечива и оръжия, зооморфни и антропоморфни  идоли  от палеолита и неолита и др.
В пясъчните кариери на селото и в тези за чакъл, през 70-те години, са открити фосили на огромен елен, костни фрагменти на прародител на слона, кости от камили, от носорог и от много други животни, донесени тук, в музея.
Друга секция е тази, посветена на епохата на металите. От бронзовата епоха датира важно селище, идентифицирано в старото огнище на селото. Оттам са взети керамични останки, цели съдове, сърп, бронзова брадвичка, и още няколко предмета от същия материал. 
Дакийската епоха е много добре представена. Заради това е дадено името на музея на селото «Дачия». В колекциите имаме артефакти, които произхождат от две дакийски селища, едно разположено в близост до днешното село Фръцещ, и друго, по-голямо и по-богато, в старото огнище на селото. От този период има керамични съдове –от сива и черна керамика, фруктиери, тенджери, лампи, предмети за украса и  даже кука за риболов.
През 1968 година, е открито дакийско съкровище  от II-I в. пр.Хр., което включва 200 сребърни монети, без надписи, на лицевата страна със стилизирана глава на божество, а на обратната страна с конник върху кон, представени чрез линии и кръгове. 
Музеят притежава и  богата етнографска колекция, една с книги и много други предмети.

