Чешма "Малкото лако" се намира на около 500м. южно под центъра на село Арбанаси и на около 1,6 км северно над местността Ксилифор над град Велико Търново. Най-лесният начин за достигане до чешмата е по маркирана пътека надолу от западният край на село Арбанаси- около 500м.

Някогашната масивна чешма е пощадена от времето (и иманярите), и странникът все още може да се наслади на вкусната студена вода.

На мястото са изградени маса с пейки за почивка. До чешмата направо от скалите има втори извор, който оформя малък, но красив водопад с височина около 4 метра.

На около 400м в източна посока, в съседното дере е чешма "Голямото лако", слуховете разказват че водата от тази чешма била любима на Тодор Живков. На около стотина метра по-нагоре от чешмата "Голямото лако" по потока се достига до пещера "Калугерска дупка".


