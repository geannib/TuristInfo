Панайот Хитов е български революционер и четнически войвода. Роден е през 1830 г. в гр. Сливен. През 1858 г. поема по стъпките на хайдутите. Само след две години самият той става войвода на чета, която се включва национално освободителното движение.  През 1864 г. Хитов събира дружина сред българите в Крагуевац, където се намират редица видни български революционери. 
На 28 април 1867 г. Хитов преминава река Дунав с чета от около 30 души в близост до с. Дунавец. Знаменосец е Васил Левски. При преминаване на Дунава са доставени оръжия чрез стария и уважаван от българи и турци патриот Дядо Мощ Никола, след което четата се отправя към Стара планина. Целта на четата е агитационна, да подготви българското население за битката му за освобождение. 
Преди години край паметника са се организирали големи чествания, но след промените монументът  спира да се поддържа, а мероприятията секват поради липса на средства. 
От няколко години паметникът и площадката около него се поддържат от местното Сдружение за развитие на туризма в региона на Тутракан.


