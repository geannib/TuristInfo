DELFINARIUL е от най-посещаваните туристически обекти в Констанца, както през летния сезон, както и извън сезона. Както и Планетариума, Астрономическата обсерватория и Микрорезервата, Делфинариумът е част от красивия и интересен Музеен комплекс за природни науки Констанца.
Делфинариумът е открит на 1 юни 1972 година, и представлява по онова време първият музей от този тип в Румъния и в Югоизточна Европа. 
Делфинариумът в Констанца е приютявал в своите басейни и трите вида делфини от Черно море. Първи са били морските свини (муткур) (Phocoena phocoena relicta L.1758) и обикновеният черноморски делфин (Delphinus delphis ponticus L.1758), а преди близо 20 години са донесени и  афали или големи делфини, както още се нарича вида Tursiops truncatus ponticus (Montagu, 1821), от които е част и Марк , ветеранът и в същото време актуалната звезда на Делфинариума.
Днес, Делфинариумът остава единственото място в страната, където можете да си починете, следейки изключителен спектакъл, чиито главни герои са делфините, морските лъвове и пингвините. Звездите на констанския делфинариум са Пейпей, Чен Ченг и Ни-Ни (един мъжки и две женски), три делфина, донесени през 2010 година от Китай.  Звездите с перки изпълняват трикове, изпълнени с чар всеки ден по определена програма, изтръгвайки усмивки и френетични аплодисменти от страна на присъстващите зрители.
През  2016 година делфинариумът е ремонтиран. Делфините Ни-Ни и Чен-Чен правят спектакъл сега в по-голям и по-модерен басейн, който може да приеме над 1.300 гости. 
В бъдеще могат да се появят още два делфина и  20 пингвина.
Новият делфинариум в Констанца е един от най-модерните в Европа. Броят на местата за зрители е удвоен, както и площта на басейна, който предлага сега по-близка до естествената среда.
Старият делфинариум, изхабен физически и морално, ще бъде също ремонтиран. Ще бъде жилище за  тюлени и пингвини, които ще бъдат донесени от Англия.  

