Църквата „Успение на Пресвета Богородица” е една от безспорните забележителности на Елена – уникален паметник на архитектурата и изкуството от епохата на Възраждането. Намира се в един и същ двор с църквата „Свети Никола”. 
Построена е на мястото на стар параклис по инициатива на богати еленчани. Старият параклис бил построен с разрешение на русенско-търновския управител Смаил ага през 1800 година и преправен в 1813 година в по-солидна сграда. Но с течение на времето дървената постройка не задоволявала нуждите на селището. Еленчани замислили строеж на голяма църква.
Строежът и е започнат през 1836 година, а е завършен през 1838, когато храмът е осветен на 28 август. Изградена е изцяло от камък, като е използван материал от разрушеното кале.

