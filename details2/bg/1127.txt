Построен  през 1913 година, имотът е приютявал, в началото на  XX век, най-луксозният хотел в града, Меркурий, в който е бил нает бивш готвач на кралица Елисабета. 
Бившето седалище на Националната Банка в Констанца е една от най-старите сгради в общината, построена в началото на XX век. Функционирала е като хотел в определен период, след което е купувана от различни банки, днес е собственост на  РНБ. 
Въпреки че в по-голямата част от съществуването си е приютявала различни банкови седалища, това не е било първоначалното предназначение на сградата. На това място е функционирал през първите години на  XX  век може би най-луксозният хотел в Констанца  по онова време – Хотел Меркурий.
Разказът започва някъде към края на  XIX век, когато на сегашното място на сградата е функционирал Гамбета, един от най-търсените хотели в Констанца в онзи период. Но основният проблем на този обект бил фактът, че няма солидна основа и съществувал рискът да се срути всеки момент. Заради това, властите решават да го разрушат, Гамбета е съборена по искане на архитект Николае Логин, началник на техническата служба на Кметство КОнстанца, както се споменава в документ от 1911 година .
Мястото нямало да остане пусто много време, тъй като там е издигнат Хотел Меркурий.
Историкът по изкуства Дойна Пъуляну казва, че разрешителното за строеж за новата сграда е издадено на 12 юни 1913 година  на името на Щефан Хаджи Тудораке,  представител на Кооперативно Дружество Меркурий.
Съгласно разрешителното за строеж, хотелът щял да има над две хиляди квадратни метра, разпределени в “мазета, полуетаж, партер и три етажа”. 
Хотел меркурий имал два асансьора, електрическо осветление, бани на всеки етаж, студена и топла вода във всяка стая, калорифер, телефон, читалня, тераси в амфитеатър с изглед към морето. Мебелите били купени от една от най-известните фирми в чужбина, а персоналът на хотела е избиран в Букурещ. Изключително внимание било отделено и на кухнята, оборудвана с най-модерни уреди, а храните са изследвани всекидневно от лекаря на хотела.
Историкът по изкуства Дойна Пъуляну казва, че в кухнята на Хотел меркурий бил нает бившия готвач на кралица Елизабета, Алфредо де Лордо, а клиентите на ресторанта можели да слушат както симфонична музика, но и национални песни от оркестъра, сформиран от десет учителя по музика и абсолвенти от Консерваторията.
След войната, до 1927 година, сградата, която има партер, четири етажа и тераса, направена в еклектичен стил с декоративни елементи, специфични за неорумънския стил, приютява бюрата на дружество Меркурий, след което е продадена. Купен е от Банка Marmorosch Blank & Co.,после е даден под наем на Търговската Борса в Констанца, а впоследствие там се настанява Банката надобруджанските  Индустрии и Занаяти.
През комунистическия период, в тази сграда функционира филиалът в Констанца на Националната Банка, а днес имотът е пак собственост на РНБ.

