Манастирът „Св. Николай” Чудотворец " е разположен в малка долина в югозападния край на Арбанаси. Основаването му е свързано със строителството по време на царуването на Асеновци, през ХIIIв. 

Според останалите исторически сведения манастира е ограбван и опожаряван многократно след падането на В. Търново под турско робство 1393 година и последвалите много поредни набези почти всички монаси са избити. Първото му възстановяване става в 1680 г. Църквата и някои жилищни сгради били изградени на ново със средствата на ктитора боляр Атанасий, богат арбанашки търговец, участвал в заговор за сваляне на султана и убит в сражение край Сушица /дн. Карлово/. През 1717, 1729 и 1744 г. манастира запустял след чумна епидемия. 

Манастирът отново бива опожарен през 1798 г., а след две години възстановен от местното население. Църквата се използвала като енорийски храм. В 1833 г. по инициатива на енергичния отец Зотик Преображенски, със средства събрани от населението на В. Търново, Г. Оряховица, Лясковец, Арбанаси и околните селища, се извършва ново обновление. Дядо Зотик е възобновител на Преображенския манастир както и на манастира„Св. Николай Чудотворец” .Той е бил духовен наставник на сестринството в манастира и умира по време на чумна епидемия. Монасите го пренасят в Преображенския манастир и там го погребват. 


