ГРЪЦКАТА ЦЪРКВА "МЕТАМОРФОЗИС"  е място за поклонение с малки размери, намиращо се в историческата зона на града, близо до плаж Модерн. Историята на красивата църква започва преди век и половина, по времето когато Добруджа била част от Османската империя и бележила "раждането" първото християнско място за поклонение в Констанца. Строежът на църквата започва през 1862 година със съгласието на султан Абдул Азиз Бин Мехмет Хна, който отговаря по този начин позитивно на искането на гръцката общност да построи място за поклонение в района.
Сградата на църквата е проектирана от гръцкия архитект Яни Теохариди, който спазил точно изискванията, дадени от султана, а именно църквата да не бъде по-висока от която и да е джамия в града и да бъде построена възможно най-далече от турския квартал.
Работата приключва през 1867 година, въпреки че на фасадата на сградата е изписана година на финализиране 1868. Църквата “Метаморфозис" има височина само 10 метра, дължина 25 метра и ширина 12,5 метра и, в началото, не била предвидена с кули (кулата, която днес се издига в дясната част на църквата е добавена едва през 1947 година). За издигането на църквата са използвани тухли и естествен камък, поддържащите стълбове са направени от кедрово дърво, а подът е бил покрит с бял мрамор, донесен от Гърция. Вратите и неизвитите прозорци са защитени с красиво   изработени решетки от ковано желязо . Вътрешността на църквата има изглед на зала, със същата височина, а архитектурата напомня за типично гръцки сгради.
Много от обектите, които украсяват и днес Църквата “Метаморфозис" са много ценни и са донесени от чужбина от тенически гърци малко преди строителните работи на мястото за полонение да бъдат започнати. Забележителни са четирите полилеи с кристали Мурано, дарени през 1862 година , шест сребърни свещника, донесени от Константинопол, Евангелие със сребърни корици и много икони, изработени през 1812-1870. година Една от най-важните икони на гръцката църква “Метаморфозис" е тази, която изобразява Свети Фанурий, много обичан светец от правослвните гърци. Оригиналният стенопис във вътрешността на църквата е направен с масло от художник, дошъл  от планината Атос, но заради дима от свещите, се е разрушил и е заместен с нов между 1988 и 1989 година.
До 1948 година службите са изпълнявани от гръцки свещеници, но със заминаването от Констанца на последния гръцки свещеник, това свещено задължение се предоставя на румънските свещеници.
Друг забележителен момент в историята на мястото за поклонение става през 1974 година. Тогава гръцкият комитет, който управлява църквата, иска, по финансови причини, минаването й под юрисдикцията на Румънската Православна Църква.
Искането е одобрено, а мястото за поклонение влиза под опеката на Архиепископията на Долен Дунав и на Томис.  Това означава, че днес “Метаморфозис" пази само името на гръцко място за поклонение , има празник, който църквата отбелязва и който събира заедно етническите гърци от града. Става дума за празника на Свети Фанурий, честван на 27 август. В наши дни, Гръцката църква “Метаморфозис" буди любопитството на минувачите именно заради малките си размери и заради уникалността на архитектурния си стил. Красотата и важността й за града са направили така, че мястото за поклонение да бъде признато официално за исторически паметник и за културен паметник на Констанца.

