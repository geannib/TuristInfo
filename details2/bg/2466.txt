Аязмото Демир Баба теке при силистренското село Руйно в Дуловско е уникално със славата си на култов център на 3 различни религии от 3 000 години насам. То е почитано еднакво от алиани, сунити и християни. 
Трудно може да узнае на кой бог се моли собственикът на парцалче или парче от хартия с написано пожелание върху тях, завързани на металната решетка пред аязмото с лечебна вода. От нея от един и същи калайдисан черпак пият вода хора от различни религии. И с еднакво упование се надяват Всевишният да ги дари с едно и също: здраве, любов и благоденствие. 

Местността е свързана и с пребиваването на мюсюлманския светец Демир Баба в буквален превод Железния баща,в средата на ХVІ век, описано в житието му “Виляетнааме” и свързван с казалбашите като етническа група. В подножието на местността се намира лековит извор аязмо, който е дал името на местността. Главната забележителност е аязмото - малка пещера с цепнатина в дъното, от която тече вода, появила се след като Демир Баба забил меча си в скалата.

Пещерата е съвсем плитка, но в лявата и стена има цепнати, или камина на езика на скалните катерачи, през която може да се излезе в по-горната дупка. В единия край на която има добре видима погребална камера с изсечено място за капак. На дъното и се вижда горния край на камината, от която може да се излезе до тук.
Според легендата по-късно Демир Баба напуска пещерата край Руйно и се заселва в долината на село Свещари край Исперих, където е каменната му гробница. Там също има култ към него и е място за поклонение.

