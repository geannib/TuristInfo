Крайдунавска Добруджа, районът на Силистра и особено на Тутракан се слави с вкусните си кайсии. Овощните насаждения цъфтят и раждат тук по-рано отколкото в съседните райони. Земята е плодородна, а климатът идеален. Особено кайсиевите насаждения намират тук прекрасни условия развитие. Затова и Тутракан се нарича „столица на кайсията”. 
Районът е осеян с кайсиеви градини. Брането се извършва обикновено в първата половина на месец юли. Тогава се и състои Фестивалът на кайсията. В крайдунавския парк тутраканските производители  представят на конкурсни начала новата си реколта. Местните се надпреварват и в категориите: най - добра кайсиева ракия, най - вкусен кайсиев сладкиш и най-вкусно сладко от кайсии. Всеки може свободно да дегустира деликатесите. 
Празникът допълват концерти на местни изпълнители и забавна детска програма с кайсиевата фея.

