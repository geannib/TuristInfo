Александрийски манастир Свети пророк Илия е български православен манастир създаден през 2004 г. в местността Текето, край село Александрия, община Добрич. Исторически данни сочат, че на същото място през Средновековието се е намирал манастира Св. Илия, който турците унищожили и опожарили.  По-късно на неговото място е било издигнато дървено теке, но в наши дни и то не съществува. Местността Текето е известна с едно изворче, за което се носят народни поверия, че лекува всякакви болести. Това е причината хората да посещават манастира по всяко време на годината.

Александрийският манастир е действащ. Обширният му двор е ограден от каменен зид, и там се намира параклиса "Св. пророк Илия" построен наскоро. В двора може да се види и чешмата, чиято вода се смята за лековита.

