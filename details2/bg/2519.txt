Язовир Тъмни лък се намира в област Велико Търново, на 2,5 км южно от град Дебелец. До мястото се стига като от асфалтирания път към град Дряново се отбие в южна посока, по черен път. Язовирът е дълъг около 400 м и широк около 200 м. До него има паркинг. Мястото е идеално за отдих. 

На язовира има 5-6 места за шаранджийски риболов, но тъй като са силно ограничени, без резервация може да няма къде да застанете да ловите. Резервацията е препоръчителна. 

Основното правило на язовира е – всички риби над 3 кг. задължително се връщат обратно във водоема. За всяка уловена риба трябва да се положи нужната грижа и максимално бързо тя да бъде върната обратно във водата в отлично здраве. 

Всички посетители са задължени да оставят местата след себе си чисти и приятни за следващите гости.

