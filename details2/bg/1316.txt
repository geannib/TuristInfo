Сградата е построена в края на XIX век. Подобно на голям брой къщи в центъра на Крайова и Къща Звилингер принадлежи на  гражданското наследство, построено от влиятелната еврейска общност в Крайова.
Според данните, Къща Звилингер е построена на три нива (сутерен, партер и етаж, предназначении за живеене), плюс таванско помещение, достъп до което и до вътрешния двор става през коридор. Фасадата на Къща Звилингер е със 7 прозорци (три на приземния етаж и 4 на горния етаж) и една врата с изход към малък балкон (на горния етаж). Подът на сградата е просторен, добре осветен и проветряван от 3 декоративни осветителни тела. Стилът е характерен за периода, а именно еклектичен, с богата орнаментика по фасадата откъм булеварда и деликатни детайли, изработени артистично.
За съжаление, Къща Звилингер през годините е претърпяла много неподходящи интервенции, които не са се съобразили с действащите норми за сградите обявени за исторически паметници. През 2011 г. екип от специалисти установява, че собствениците са извършили рехабилитация без необходимите одобрения и са сменили старата дървена дограма с нова ПВЦ дограма с двоен стъклопакет.
Къща Звилингер е принадлежала на семейство евреи със същата фамилия, построена вероятно от Самуел и Елена Звилингер в края на XIX век.
Повече информация за членовете на семейство Звилингер датира от 1942 г., когато е преброяването на евреите в Румъния. В преброяването има информация за някакъв Вилхем Звилингер, син на Самуел и Елена, роден в Крайова на 7 юли 1888 г. Други данни се отнасят до образованието му (завършил 12 класа и положил успешно зрелостен изпит), професия (бивш търговец на зърно) и адрес (ул. „Г. Кицу” № 23). Най-вероятно, Вилхелм Звилингер е бил собственник на няколко имота, включително и на къщата на ул. «Г. Кицу»
и този на Каля Унирии, тогава на № 52, както е видно от кореспонденцията със сина му Ерих (Пую). Възможно е Вилхелм Звилингер да е едно и също лице с лицето д-р Звилингур, който служил като секретар в Медико-фармацевтичния кръг през 1909 г., автор на няколко научни статии в областта, като "За измерването на кръвното налягане" и "Лечения със zilbersalvarsan".
След преброяването на евреите в Румъния са направени три списъка, наречени таблици с мъжете, които включвали имената на всички мъже евреи в Румъния, разделени в три възрастови категории (15-16 години, 21-50 години, 50 години). Тъй като евреите са били изключени от армията, тези на възраст между 21 и 50 години, са били принудени да изпълняват еквивалентни военни задължения (т.е., били са използвани в трудови отряди и укрепления (копачи), приети в мирни (невъоръжени) звена или единици на РДЖ (CFR). Вилхелм Звилингер, на 54 години в този момент, се освобождава от трудово задължение, в замяна синът му е повикан в трудов батальон за евреи L20 в Дева.
Част от кореспонденцията, изпратена от Вилхем Звилингер и съпругата му на сина им, е част от колекцията документи и артефакти на адвоката Едвард Виктор от времето на  Втората световна война Едуард Виктор, дарена на Мудея на Холокоста в Лос Анджелис през 2011 г. По-долу ви представяме един плик и две пощенски картички, изпратени от съпрузите Звилингер на Ерих (Пую) Звилингер през 1942 г.

