Язовир Блатци е разположен на север от Велико Търново, пред входа на Археологически резерват Никополис ад Иструм. До него има асфалтов път. Общата залята от него площ е 88,748 дка, разпрострени на около 420 м дължина и 200 м ширина. Височината на стената е 8 м. Служи за рибовъдство.

До него може да се достигне по асфалтиран път на около 3,5 км. югоизточно от центъра на село Никюп или на около 2 км. по отбивка в западна посока от средата на пътя между село Поликраище и село Куцина по главния път между град Велико Търново и град Полски Тръмбеш.  

Мястото е популярно сред риболовците.

