Статуята  Фавн и нимфа е един от историческите паметници на област Констанца. Тя е направена от скулптора Константин Бараски през 1963 година.
Константин Бараски (р. 17 ноември 1902, Къмпулунг - ум. 22 март 1966, Букурещ) е румънски скулптор, член кореспондент на Румънската академия (1955).
През 1921 година, се записва в училището по изящни изкуства в Букурещ, в класа по скулптура на  Димитрие Пачуря. Напуска това училище, през 1925, за да следва курсове в Свободната академия за пластични изкуства. Публичният му дебют е на Официалния салон през 1925 година. През 1926, Бараски е награден на същото официално честване, а през 1927 получава стипендия за обучение във Франция. Както и приятелят му Мак Константинеску, скулпторът учи в Академия Жулиан в близост до Марсел Бушар, след това се отправя и към свободните курсове на Академия “Le Grande Chaumiere”, като влиза в ателието-училище на Бурдел. След изложбения дебют, който се случва в Букурещ през 1928, кариерата на Бараски ще влезе в една непрекъснато възходяща траектория, превръщайки се в един от най-изразителните майстори на скулптурното изкуство, разкрито чрез коректно предаване на човешката анатомия.
За Константин Бараски се знае, че още няколко месеца преди Държавния преврат от 23 август 1944, започва да моделира Паметника на съветския войник освободител , който после е открит на Пиаца Викторией през 1946 година, в присъствието на крал Михай на Румъния.
Между основните му творби се намират два алтрелефа за Триумфалната арка, статуята „Николае Бълческу”, открита през 1969 в Питещ и два барелефа за фасадата на  Ботаническия институт в столицата. Допринася за детайлите на иконостаса на църквата Кашин, автор е на бюстовете на Николае Бълческу, Александру Сахиа и Джордже Кошбук в парк Карол I.
В Къмпулунг, в Градската градина, се намират неговите скулптури "Н.Бълческу" и "Автопортрет". Пак там са и  "Селянката от Мусчел" и статуйните групи от гробището Флъмънда и на входа на стадиона.
В Областния музей за изкуства Прахова "Йон Йонеску-Квинтус"- Плойещ, Константин Бараски присъства, между другото, с два проекта за непубликувани конни паметници на кралете Карол I и Фердинанд. 
Той е единственият румънски скулптор, който е написал трактат по скулптура ("Трактат по скулптура", 2 тома., Издателство Меридиан 1962.  II-ро издание през 1964).
Константин Бараски е бил и ректор на Института по пластични изкуства в Букурещ. 

