АКВАРИУМЪТ е разположен на брега на морето, точно пред внушителнот констанско Казино. 
Открит пищно на  1 май 1958 година, Аквариумът в Констанца бил за дълъг период от време първата и единствена обществена институция от този тип в нашата стрна. Сградата , която приютява аквариумът е построена в началото на XX век като пристройка на Казиното и е функционирал като ресторант до преоборудването му за сегашното предназначение. Изложбеното пространство на Аквариума е предназначено за представяне на постоянната изложба на водна фауна и флора, но и на временни експозиции на различна тематика,  свързани с биологията, водната екология и морски риболов.
През времето Аквариумът в Констанца събира повече от 100 вида риби и  морски същества, принадлежащи на различни географски зони. Държейки на екологични, биогеографски и таксономични  критерии,  констанският Аквариум е конструиран в три секции: Морска, Сладководна и Екзотични риби. Морската секция е най-голямата и най-представителната секция на Аквариума и приютява видове риби и безгръбначни, срещащи се в Черно море и мигриращи от Средиземно море.
Впечатляващ в тази секция е басейнът, който приютява впечатляваща колекция от есетри, известни с дългия си живот. Интересни за посетителите, които прекрачват прага на констанския Аквариум са и видовете морска котка, риба скорпион и морски дракон, морски звезди, морското конче, морската игла , бодлоперки, морски кокошки, и др.
Сладководната секция представя различни видове  сладководни риби и безгръбначни, които населяват крайбрежните румънски блата и водите на делтата на Дунав: семейство шаранови , шаран, карас, червеноперка, бабушка (вид шаран), платика, представени са и хищници като сом, бяла риба (зандер), костур и щука. Секция Екзотични риби е истинско очарование за посетителите на Аквариума. В басейните му  плува разнообразие от риби, които принадлежат на различни сладководни екосистеми от тропични и субтропични зони: разнообразие от риби Пираня, риба-нож,  ангелска риба, риба лопата, риба-котка и много други видове риби с богат колорит.

