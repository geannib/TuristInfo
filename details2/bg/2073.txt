Природен парк “Дъбовете” или парк „Кобаклъка”, както е познат на жителите на Добрич е разположен на 6 км от града на площ от 3700 декара. Паркът се състои се предимно от дъбова гора. В превод от турски език името му означава изкуствено залесена гора.
Днес паркът е предпочитано от гражданите на Добрич място за отдих, разходка и почивка. В него се изградени няколко детски къта, спортна площадка и фазанария. В рамките на парка има и два ресторанта, където често се провеждат празненства и сватби. 

Паркът се намира извън гр. Добрич, но е лесно достъпен с автомобил, като до него се достига по пътя към с. Одринци.
Любителите на по-дългите разходки могат да стигнат до Кобаклъка и пеша от центъра на Добрич. Разходката дотам отнема около два часа и минава през пътечки в гората.


