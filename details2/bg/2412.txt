Мемориален комплекс “Военна гробница - 1916” е най-голямото военно гробище от войните за национално обединение на територията на страната и е паметник на културата от национално значение. Намира се на около 10 км. от гр. Тутракан в посока с. Шуменци и гр. Исперих. 

През 1913 година в резултат от известната като Междусъюзническа Втора балканска война Южна Добруджа преминава в пределите на кралска Румъния. В продължение на 2 години, по проект на френски и белгийски специалисти, се изгражда Тутраканската крепост - предмостие на река Дунав, с 15 форта, две отбранителни линии, землени укрепления и вълчи ями и се отбранявана
от 39 хиляден гарнизон със 150 оръдия и десетки картечни гнезда. 


