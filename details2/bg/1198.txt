Бидейки открит случайно през 1959 г. в резултат на градоустройствени работи в Мангалия – Румъния, най-старият папирус в Европа е бил скрит в гроб, разположен извън старата гръцка крепост Калатис, в зона с некрополи с няколко десетки гробове. 
В най-важния гроб в некропола, обграден от символичен каменен пръстен, е имало бронзов саркофаг, два лаврови венеца от позлатен бронз, златни предмети, монети, приноси на починал мъж, вероятно законодател, свещеник или благородник. В ръката му е открит най-стария папирус в Европа, чиято възраст е установена по присъствието на монетите в гроба (драхми от времето на Филип II) принадлежащи на IV век пр. н. е. 	В момента на откриването, в контакта с въздуха и светлината, папирусът (вероятно дълъг 30 см и широк 5 см) започнал да се уврежда бързо, а археолозите били принудени да запечатат гроба. След 30 дни гробът е отворен отново при оптимални условия от екип съветски специалисти, а папирусът е взет в Москва за съхранение и реставриране. Оттогава, най-старият папирус в Европа е изчезнал за 50 години. 
От Москва, най-старият папирус в Европа е върнат в Мангалия-Румъния, в три малки кутии през август 2011 г., благодарение усилията на историка Сорин Косленюк. Фрагментите от папируса са само консервирани, а не реставрирани, мотив, поради който неговото писане или съобщение се дешифрира много трудно на ниво знаци; с помощта на инфрачервени фотографии са идентифицирани няколко символа от старогръцки език, а останалите знаци се неизвестни. 
В цяла Европа има още един подобен папирус в музея в Салоник, Гърция, но е само фрагмент. Този в Румъния се състои от 154 парчета, чиито размери варират между няколко милиметра и парчета от 3-4 см. Имайки предвид сложността на текста, използваните букви, както и крехкостта на папируса, неговото дешифриране ще продължи няколко години, като следна да отговори на серия въпроси относно произхода на погребаното лице и историята на крепостта Калатис.

