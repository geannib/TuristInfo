През 1969 година музеят в Слатина се обогатява с нова секция за народно изкуство, която се добава към секцията по история, създадена през 1952 година и развивана постоянно до тогава.
При създаването, секцията по етнография има 1480 предмета, наследство, което се обогатява постоянно, като достига сега, след 33 години от основаването, до цифрата 8933 предмета. Това етнографско наследство отразява народното творчество от почти всички села и комуни в област Олт, територия, на която се срещат три етнографски зони: Олт, Романац и Къмпия Боянулуи.
В област Олт срещаме ценности на изкуството особено в народната носия, в килимите и платовете, в народната керамика, която специализираната литература познава под името Керамика от Обога. Тези видове народно изкуство, са тези, които преобладават в етнографското наследство на Областен Музей Олт. Не са пренебрегнати и по-малко представителните видове за област Олт: артистично творчество от дърво, предмети от народното творчество от желязо, предмети, свързани с обичаите (боядисаните яйца, иконите за огнище и др), както и предметите, свързани със занаятите и традиционните занимания в зоната.
 Колекцията от популярни носии на секцията, включва най-напред богато съкровище от прозрачни шалове от коприна (над 300), специфични украшения за глава. Към тази базова украса на народната носия можем да прибавим бижутата, изработени от местните майстори от сребро и месинг, герданите с многоцветни топчета и колиетата от различни монети.
Ризите от народната носия с избрани  орнаменти, изтъкани или ушити, варират според зоната, според възрастта и случая. Може да се проследи също така и тяхната еволюция във времето. Друга базова част на народната носия в област Олт е зъвелка, бошча или катринца, както й се казва на местен език (бел.прев.престилка). В червени тоналности, често с антропоморфни и зооморфни мотиви, бошчелите от Романац се отличават от зъвелките от северната част на областта, в която блестенето на пеперудите, на металната нишка и на  многоцветните топчета се преплитат хармонично със сините тоналности (колекцията притежава 560 такива предмети).
Мъжката носия е представена от лятната носия, с дълга или къса риза, богато украсена "шабаче" и от зимната носия с панталони от шаяк с гайтани. През зимата както мъжете, така и жените носят кожуси, украсени най-вече със спирални мотиви, изработени от кожухарите от Каракал, Въдастра, Вишина и др. И от категорията на тези предмети музеят се гордее с доста богата колекция (70 кожуха).
Керамичните предмети са донесени от грънчарските центрове от Валя Олтецулуи: Корбен, Ромъна, Обога, както и от местата където е циркулирала керамиката на центрове от  Вълча и Арджеш. Колекцията от керамични предмети е много добре представена в музея, наброявайки  2800 предмета.
Между важните колекции, които обогатяват етнографското наследство на музея, споменаваме и колекцията от килими (килими, ресначи, юргани), чието орнаментално разнообразие  и на цветовата гама, води до основни артистични постижения (колекцията притежава 260 предмета).
В началото на 2003 година етнографското наследство на Областен Музей Олт наброява 8932 предмета, които съставят 56 колекции, които са популяризирани чрез базовите изложби, организирани в Слатина, Балш и Килия-Фъгецелу, чрез многобройните временни изложби и чрез специализираните публикации.

