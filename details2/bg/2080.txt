 Специализирана болница за рехабилитация Тузлата е лечебно заведение, специализирано за лечение на заболявания на опорно-двигателния апарат, периферна и централна нервна система.
Работи по Договор с РЗОК, НОИ и със свободен прием на пациенти. 
За Вас ще се погрижат подготвени лекари-специалисти, рехабилитатори и медицински сестри за провеждане на кинезитерапия по невро-развойни методики като Войта и Бобат.

Болницата разполага с отделение „Физикална терапия и рехабилитация”, което е разделено на три секции.
Секция „Електролечение и светлолечение”. Секторът разполага с модерна апаратура за провеждане на -  Магнитотерапия, Ултразвукова терапия, Лазертерапия, Електростимулации, Облъчване с видима, УВЛ и ИЧ светлина.
Секция „Рехабилитация”, тук се провеждат различни форми кинезитерапия, лечебен и възстановителен масаж, механотерапия, лечебна физкултура.
Секция„Калолечение”, тук се провеждат калолечебни процедури. Провеждат се частични и цели кални апликации. Лечебното заведение разполага със закрит и открит калолечебен сектор. Калолечебните процедури в открития сектор се извършват чрез намазване на тялото с лечебна кал и последващо слънчево облъчване (т.нар. „египетски метод”).


