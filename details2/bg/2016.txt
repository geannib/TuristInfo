Местността Яйлата е уникален кът от Черноморското ни крайбрежие. Намира се на североизток от Птичия залив, между нос Шабла и величествения нос Калиакра, на около 1,5 км южно от Камен бряг. „Яйлата“ е живописна местност, която в топографско отношение представлява половин километрова тераса, врязана в стръмния и скалист морски бряг, изключително трудно достъпна откъм морето и сушата.


