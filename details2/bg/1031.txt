Областният съвет Джурджу е властта на местната публична администрация в Румъния, съставен на областно ниво, за координиране дейностите на комуналните и градски съвети, с цел реализиране обществените услуги от областен интерес. Областният съвет е съставен от съветници, избрани чрез универсален вот, равен, директен, таен и свободно изразяем, в условията, определени от Закона за местните избори.
Между задълженията на облатния съвет са: определяне на областните данъци и такси, изготвяне на програми за социално-икономическо развитие и за управление на територията. Началникът на един областен съвет има нужда от одобрението на съветниците, за да започне преговори за сключване на договори за заеми и издаване на ценни книжа на името на областта.
Най-старите свидетелства за човешко селище в района на Джурджу датират от мезолита (хилядолетия 10-7 пр.Хр.). Както доказват и археологическите изследвания, зоната на Джурджу е била гъсто населена през дакийския период ( I век пр. Хр.). Разпространява се до наши дни хипотезата, че град Джурджу е основан от генуезците и наименован на светията, пазител на Генуа (Сан Джорджо). Това вярване, появило се през XIX век, въпреки че е широко разпространено, е отхвърлено впоследствие от специалистите и днес не представлява валидна работна хипотеза. Първото сигурно споменаване на крепостта Джурджу е в документа Кодекс Латинус Парисинус от началото на XV век, под форма Зорио. Следната добавка: "пусто място" подсказва за разрушаване на крепостта по време на османското нашествие през 1394 година срещу Мирча чел Бътрън.
През 1420 година е покорен от Османската империя, която по този начин искала да държи контрола на трафика по Дунав. Османците наричат Джурджу "Yergöğü", и той става резиденция на района, фотмиран с близкия хинтерланд.
Бидейки укрепен град, Джурджу е играл важна роля в честите войни между румънци и турци за контрола на Дунав , специално в антиосманската кампания на Михай Витязу, и след това в руско-турските войни.
Уголемена през 1560 година, крепостта ще стане истинско предмостие за султаните над Дунав. 
Близо 150 година градът не е бил обсаждан. Постепенно градът от полуострова губи значението си. Последният път, когато е използван за бастион за защита, е по време на руско-османските битки (1768-1774). Въпреки че е покорен от руснаците, градът е върнат на турците, които го укрепяват, ставайки склад за муниции. Във всички руско-австрийско-османски войни, които следват, крепостта е обсаждана.
Джурджу е отстъпен на Цара Ромъняска през 1829 година, на тази дата стените и укрепленията са напълно разрушени от турците преди да се оттеглят, така че единствената защита, която й оставала, бил замъкът, разположен на остров Слобозия, свързана с брега чрез мост.
В края на  XIX век, Джурджу има статут на градска комуна, седалище на Влашка област, и има население от 11.890 жители, в пропорция три четвърти румънци. През 1950, Джурджу получава статут на регионален град в рамките на регион Букурещ, става и седалище на район Джурджу, подчинен на този регион. Между 1952 и 1954 година, комунистическият режим, подпомаган от СССР, построява моста Джурджу-Русе (или Моста на дружбата), първият мост над Дунав, който свързва Румъния с България. През 1968 година, градът е обявен за община, но загубва ролята си на административен център, като е приобщен към област Илфов. Той отново става седалище нгодиа област със създаването ан област Джурджу през 1981  след регионално административно реорганизиране.

