Менхирът в с. Голеш, област Силистра е известен като Писан Камък или Язъл Таш. Той е от бяла варовикова скала, като височината му не е повече от един метър. Той е грубо обработен, сплеснат от едната страна, загладен, с вдлъбнатина на върха. Оригиналният му връх вероятно някога е бил отчупен.

Менхирите са смятани за храмове, място за извършване на приношения.  Наименованието му идва от старобретонския език, където мен означава камък, а хир- дълъг, т.е. дълъг камък.

Менхирът е  бащата на всички култови паметници. Той е най-старото човешко творение свързано по някакъв начин с древните вярвания. Представлява изправен камък с фалическа форма. Най-голямо разпространение на менхирите има в Западна Европа, но се срещат от Байкал, в Сибир, през Урал, та чак до Югозапна Африка. Най-старите менхири са датирани от 4-то хилядолетие преди н.е./неолита/

