Според написаното „с помощта на добрия Господ тази Света Църква се построи през 1834-1840 година. Реставрирана е през 1882 година, а през 1938 са измити частично рисунките. В следствие на земетресението от 1977 църквата, бидейки засегната, е поправена и консолидирана. През 1985 църковните рисунки са поправени от енорийския свещеник Йон Гр. Василе. През 2003 година рисунките са реставрирани от енориашите, както вътре, така и вънка“.
Редя е комуна в област Олт, формирана от селата Редя (седалище), Редишоара и Валя Соарелуи.
Според преброяването на населението от 2011, населението на комуна Редя е 3.006 жители, по-малко в сравнение с предходното от 2002, когато са регистрирани 3.259 жители. По-голямата част от жителите са румънци (96,34%). За 3,29% от населението, не е известна етническата принадлежност.  От религиозна гледна точка, по-голямата част от жителите са православни (96,71%). За 3,29% от населението, религиозната принадлежност не е известна.
В рамките на комуната функционира Гимназиално училище Редя, Детска градина с нормална програма Валя Соарелуи и Начално училище Редишоара. 
Основните икономически дейности на комуната са търговия, смилане и хлебарство, отглеждане на животни.
Към местните събития, отбелязвани годишно, комуната Редя се отличава с:
- Честване на всички исторически  религиозни събития , с подходящите художествени програми, религиозни служби, на които присъстват представители на съответното вероизповедание, на Полицейската служба,  ученици, учители, ветерани от войната, жители на селата, семействата на героите и други поканени, с поставяне на венци на Паметника на героите (Малкото Съединение от  24 януари, Денят на героите – Възнесение Господне, Голямото Съединение от 1 декември;
- Организирането на събития като: организирането на бал за 8 март (Деня на жената), традиционното великденско хоро, честване на 50 години съвместен живот от сватбата – 21 май (за Свети Константин и Елена), организиране на събирания, финансирани от местния бюджет при приключване на всяка учебна година за IV и VIII клас, празника ,,Синовете на селото" - 15 август (за Света Мария), Бала на Снежанка Валя Соарелуи – 25 декември, Нова година – минаването между годините.

