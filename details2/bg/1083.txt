АРМЕНСКАТА ЦЪРВА  в Констанца носи храмовото има "СВЕТА МАРИЯ" и е разположена на брега на морето, в близост до Гръцката църква, по-точно, на улица Калатис. По-малко позната, Арменската църква въплъщава съществуването на арменския народ по добруджанските земи и представлява цветно петно на многокултурната карта на Констанца. Първите арменци пристигат в Добруджа през XV век, като се установяват по онова време в Бабадаг, център на османското управление, което стопанисвало тогава района между морето и Дунав. Арменците стигат много по-късно в Констанца, а според историческите сведения, през 1740 година, те издигат дървена църква на брега на морето.
Сегашната Арменска църква функционира в сграда, издигната през 1880 година и която е функционирала като училище за децата на арменската общност. През 1940 година, залата за спектакли, намираща се на първия етаж на училището е преобразувана в свято място, това става след като дървената църква на общността е разрушена от пожар. Заради липсата на ученици, училището е затворено през 1948 година, а Църквата заема цялата сграда.
Арменската църква е апостолска и традиционно православна , както и румънската, но съществуват малки разлики относно честването на няколко религиозни празника. Като цяло, арменската църква си прилича с румънската православна такава от архитектурна гледна точка, имаща формата на кораб или кръст и съставена от неф, нартекс и олтар. Имайки предвид, че арменската църква в Констанца е направена в бивше училище, архитектурата й е различна от тази на традиционните места за поклонение.  Вътре стените на църквата не са изрисувани, а покрити с икони с големи размери.  Мястото за поклонение е обновявано между 1990 и 1991 година и 1998-2002 година, тогава се правят подобрения на интериора, покрива и на външната мазилка. Архитектурните промени довеждат до направата на широки аркади, на отворен олтар и на типично арменска камбанария, намираща се извън сградата.
За отбелязване е факта, че и до днес службите в тази църква се правят на класически арменски език, език, който повечето вярващи не разбират. Съществуват и изключения, каквито са смесените бракове, тогава обичаите се правят на румънски език.
Простотата и добрият вкус се комбинират хармонично със специфичните елементи на арменското средновековно изкуство, давайки ти усещането, че се намираш в арменски манастир. На стените могат да бъдат забелязани иконите с големи размери.

