Васил Левски е национален герой на България. Той е идеолог и организатор на българската национална революция, основател на Вътрешната революционна организация (ВРО). Известен е и като Апостола на свободата, заради организирането и разработването на революционна мрежа за освобождаване на България от османско владичество. Пътува по страната и създава частни революционни комитети, които да подготвят обща революция. Неговата мечта е чиста и свята република, в която всички да имат равни права, независимо от своята народност и вероизповедание. Неговият паметник в Плевен се намира на площад „Възраждане“. На паметника Васил Левски е изобразен в цял ръст, държейки лявата ръка на сърцето си, а дясната върху нож, пищов. В долната част на паметника са изписани прословутите слова на Левски: „Ако спечеля аз печели цял народ, ако загубя губя само мене си“. Пред паметника всяка година на 18 юли се отдава чест на Васил Левски

