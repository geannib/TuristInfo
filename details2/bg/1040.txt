Красивата троица от резбовано дърво, на бетонен пиедестал, е посветена на героите мъченици, паднали в Революцията през декември 1989 година.
По време на революцията броят на починалите и на оскатените чрез разстрел, преди 22 декември 1989, е приблизително 7 пъти по-малък от този на жертвите, регистрирани след тази дата. Според записите от 2005 година, изготвени от Държавния секретариат , институция, намираща се на подчинение на румънското правителство, общият брой на загиналите чрез разстрел по време на революцията е 1142, на ранените 3138, а на задържаните - 760. Регистрирани са не по-малко от 748 деца, наследници на герои- мъченици. Споменатите цифри се отнасят само за декларираните жертви, регистрирани и проверени съгласно Закона за признателност пред героите-мъченици и борците, които са допринесли до победа на румъската революция от декември 1989 година.
Според данните от обвинителните актове, подготвени от военните съдилища, в редовете на военните са регистрирани 260 загинали и  545 ранени, а от Дирекцията за държавана сигурност загиват заради инциденти през революцията 65 служители и са декларирани 73 ранени.
Военните институции, замесени в събитията от декември 1989 избягват да предложат дълго време данни за  застреляните или ранени кадри. След 22 декември са задържани над 1000 цивилни и около 1500 военни, милиционери или служители на Секуритате, мотивирайки се, че те са развивали дейности срещу революцията. Само от V Дирекция (UM 0666), част от Департамента на Държавна сигурност  , която имала за основни мисии защита на висшето ръководство на парията и на държавата, но и на цели, считани за такива от национално значение, са задържани като заподозрени 341 кадъра. Всички задържани, заподозрени в тероризъм, са освободени без никакви обвинения.
За прикриването на някои факти, или чисто и просто от непукизъм, много жертви не са регистрирани. Не всички застреляни хора са погребани официално в гробища за героите, а някои свидетели, а и ранените и задържаните са предпочели, от различни мотиви, да не правят декларации. Оценено е от военните прокуроти, които разследват революцията, че броят на мъртвите и ранените може да бъде чувствително по-голям от официално обявените цифри.
По време на сблъсъците от 1989 година  е имало жертви и от двата лагера (протестиращи и силите на реда). Най-много жертви са регистрирани в Букурещ.




