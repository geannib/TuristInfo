През 1909 година, след като крал Карол I открива първия силоз на Модерното пристнище Констанца (автори: арх. Петре Антонеску и инж. Ангел Салини) дискутира със Салини и Антонеску за плана им да направят величествена Морска гара, разположена на местата за кораби 11 и 12 в пристанището. 
Тогава, на това място имало няколко дървени сгради, които приличали повече на по-големи складове, и които приютявали, между другото, Митницата и Железопътната гара – където слизали пътниците от влака Ориент-Експрес, които се качвали след това на кораба за Константинопол.
След 1910 година, арх. Петре Антонеску проектира сграда в нео-румънски стил, с множество функции: Железопътна гара, Морска гара, Митница, Пристанищна полиция, Ресторант, Чакални, и др. Този грандиозен проект, който имал по централната ос много висока кула, предвидена с часовници в горната част, не се реализира заради идването на войната по тези краища. В периода между войните отново се дискутира реализирането на тази сграда.
На това място, където, между другото, през 1864 година, в тогавашното английско пристанище, владетелят Александру Йоан Куза идва от Чернавода с влака на компанията DBSR, взима кораба за Константинополо, ще започне работите по една Морска гара (през 1930 година), проектирана този път от арх . Кризантема Стъмътеску, в модернистичен стил с елементи Art Deco. 
Сградата, след 1931 година, е променяна няколко пъти от арх. Георге Брътеску и е пусната в употреба през 1935 година.  Промените били правени и заради факта,че полусутеренът имал кота под морското равнище и по време на работата по инфраструктурата станали инфилтрации – тъй като в първоначалния проект е предвидена използването на хидравличен бетон с примес на вулканичен туф, внесен от остров Санторини. За да се противодейства на тези ефекти, са разпоредени допълнителни работи чрез изливане на бетонна плоча върху пласт от натрошен камък и изпълняването на непромокаема замазка, каменен дренаж под пода, непромокаеми вертикални мазилки, от двете страни на външните и вътрешните стени. 
Морската гара е замислена, за да отговори на комплексни функционални изисквания – зоната за публичен достъп за пътници с допълнителните пространства (салон за чакане и посрещане, ресторанти по класи, билетни каси, анекси), транзитна зона за контрол (митнически контрол документи и багажи, пристанищна полиция, офиси), зона за административни функции и зона с частни функции (служебни жилища, протоколна зала с анекси), включително технически пространства и за услуги по поддръжката. Извън модернистичния аспект на сградата се забелязват елементи на Art Deco по прозорците и вратите, а в горната част, фронтоните са декорирани с два делфина  около щит (стар хералдически елемент от Добруджа), който има часовник в средата.
През социализма, заради намалението на трафика от пътници, сградата е използвана като седалище на Пристанищната администрация, функция, запазена и до днес. След 2000 година се подхващат предложенията да се построи нова Морска гара, но на друго място, на корабно място нула, до стария фар Карол I, тъй като дълбочината на морето на корабни места 11-12 вече не отговаряла на много по-големия  поток  на актуалните круизни кораби. И така, след 2005 година тръгва проектът и след това работите по новия Терминал за Пасажери, който днес има капацитет 100.000 пътници на година. Круизният сезон 2014 регистрира над 92 пристигания на пътнически кораби в Пристанище Констанца, рекорден брой!

