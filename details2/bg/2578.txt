Етнографският музей в Долна Оряховица е филиал на Историческия музей в Горна Оряховица. Разположен е в къщата на семейство Козлеви, която е реставриран паметник на културата от 1970 г.

В приземния етаж на къщата могат да се видят пищник, соба, талпен хамбар и експозиционна зала, а в горната част - гостна, тъкачен стан и младежка стая. Дворът е добре оформен и засаден с растения, характерни за региона.

Етнографска-къща музей - Долна Оряховица е открита в навечерието на Великден -15 април 1993 г. Етнографският музей e разположен на 2 дка площ с над 400 кв.м. изложбена и експозиционна площ. Общия обем се състои от две отделни части. Състои се от две отделни части. В приземната част има талпен хамбар, пещник, соба, селско къщи и експозиционна зала, в която са представени народни носии и градско облекло от  XIX – XX век, ценни предмети от бита – излезли от грижливите ръце на самоуките местни майстори занаятчии. В горната част се намира хаетът (стаята за гости), която грабва погледа с ярките багри на домашно тъканите черги и привлича с топлотата и уюта на гостоприемната долнооряховска къща, младежката стая в стил 30-те години на ХХ век и хоризонтален тъкачен стан. Плевнята е напълно възстановена и адаптирана за изложбена зала. Дворът е обширен и затревен с характерни за селището насаждения. Могат да се видят и уникални предмети, свързани с популярния тук през XIX и XX век занаят градинарство. Местните градинари се славели с майсторството си надалече извън границите на страната.
Тук се съхраняват над 1000 експоната, документи и снимки, представляващи етнодемографската и социално-битовата характеристика на горнооряховския край. Включени са и уникати свързани с развитието на гурбетчийското градинарство в района през периода ХІХ-ХХв. Етнографския музей е обявен за паметник на културата от местно значение.


