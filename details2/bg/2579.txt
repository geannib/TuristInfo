 Най-старият духовен храм в града носи името на светеца Атанасий Велики, архиепископ Александрийски. Намира се в югоизточната част на града, близо до парк „Градска градина”.

Построена е в края на ХVв. Първоначално е изградена ниско в земята, без камбанария и кубе. Църквата е еднокорабна, завършва на изток с полукръгла абсида. В източната й страна се намира параклис „Покров Богородичен”. Сегашният вид на храма е резултат на значителни разширения и преустройства, извършени през ХІХ-ХХв. Камбаната на църквата е подарена от големия благодетел на Горна Оряховица Иван Бакърджиев през 1850 г. Иконостасът и владишкият трон са дело на тревненски майстори. През 1970г. е църквата Св. Атанасий е обявена за паметник на културата. Две чудотворни икони пазят храма и до днес - на Св. Атанасий и на Св. Богородица.

