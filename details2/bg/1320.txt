Къща «Ферару» в Крайова е исторически паметник на архитектурата, разположен в близост до централната част на града. В къщата, която е принадлежала на земевладелеца Н. И. Ферару, сега се помещава Институтът за социални и хуманистични изследвания "К. С. Николъеску-Плопшор ".
Н. И. Ферару бил собственик на имота Вербица в западната част на окръг Долж. Според сайта на Института за социални и хуманистични изследвания, на 26 май 1912 г. е поискал разрешение от Кметство Крайова да построи "къща на върху мой имот на ул. «Унирии» № 140". Сградата сигурно е построена в периода 1912-1914 г., въпреки че списъка на историческите паметници, тя е датирана в края на XIX век. Къщата е построена в стила на френския академизъм по плановете на крайовския инженер Алфред Винченз. Бивш архитект на Кметство Крайова, но също така и консерватор на етнографския отдел на Музея на Олтения, Винченц е проектирал за многобройни собственици в Крайова в онези времена, давайки своя принос към сградното богатство на града.
С площ от 720м2 и четири етажа (сутерен, партер, първи етаж и мансарда), къща «Ферару» е внушителна външност в архитектурния пейзаж на Каля Унирии. Отвън се забелязват двата балкона и богата орнаментика, особено в горната част и на нивото на покрива с декоративни капандурите. Входът е през двор (без изход към улицата), откъдето се влиза в антрето и след това изкачвайке няколко стъпала, във вътрешния коридор. На горния етаж се стига по стълба във формата на спирала. Вътре се открояват циментовата замазка и орнаментите, стенописа, изпълнен от художника Франчиск Трибалски, но също така и мебелите и декорациите (гоблени). Къща «Ферару» е оборудвана с печки в ренесансов стил, със санитарни помещения, направени от Johann Laub и светлинни инсталации, направени от инж. Флореа Илиеску.
Сградата е променяла много пъти собственника си миналия век. През 1919 г. сградата е била продадена на крайовския адвокат Г. Фортунеску, брат на великия крайовски учител Константин Д. Фортунеску. Неговият наследник, Николае Д. Фортунеску, я продава през ноември 1942 г. на Министерството на земеделието и имотите, с цел функционирането на ветеринарна лаборатория в рамките на сградата.
Тъй като е счетена за неподходяща за Министерството на земеделието, бившата къща «Ферару» е отстъпена през 1943 г. на Министерството на образованието.
Впоследствие сградата преминава в наследството на други институции, бидейки седалище на Кметство Крайова, на Румънската асоциация за връзки със Съветския съюз (ARLUS), на Дома на пионерите и на Училищния инспекторат.
От 1983 г., къща «Ферару» е дом на крайовския филиал на Румънската академия, в момента Института за социални и хуманистични изследвания "Б. С. Николъеску-Плопшор”.

	

