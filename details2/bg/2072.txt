Скалният скит „Вълчанова стая” до с. Брестница е разположен над голяма естествена пещера върху левия бряг на Суха река.

В самия скален масив, над голяма естествена пещера, старателно е изсечена триконхална скална църква с притвор от V-VІ в. Наосът е почти квадратен с размери 3.50 Х 3.40 м, а конхите са полукръгли с ширина около 2.00 м. Южно от църквата е имало малка килия с размери 2.00 Х 1.55 м. Между килията и църквата има коридор, а над входа е изсечено правоъгълно поле за икона. Църквата е преизползвана през Х в., за което свидетелстват рисунки и знаци-графити.


