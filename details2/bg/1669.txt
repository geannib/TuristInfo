Най-старият семеен чуждестранен бизнес в Румъния с непрекъсвана от  320 години дейност, е Албанският атлет. Принадлежи на семейство Мемиш, произхождащо от Албания. 
Историята на бизнеса на семейство Мемиш в Румъния започва преди 300 години. Към 1700 година, пристигат в Цара Ромъняска първите Мемиш, които се занимавали с търговия на  сладкиши и традиционни албански напитки. Идвали всяко лято и прекарвали вкъщи само зимите.
Въпреки, че е на възраст от 300 години, сегашното име го носи едва от 1912 година. През пролетта на 1912 в Слатина идва цирк, в който има номер с гръко-римски битки. Наградата била 300 златни наполеона. В състезанието се включва и един от прадедите на семейство Мемиш, който и печели. От уважение към града и към гражданите, той дарява парите на кметството, което, на свой ред, предлага за бизнеса името Албански атлет, който работи без прекъсване от тогава.
Бизнесът работи без прекъсване, включително и по времето на краля, на Георгиу Деж или Чаушеску. Нещо повече, по времето когато Чаушеску е ученик в Слатина, в обущарница до стария локал, той е предлагал услуги на дядото на Джемал, внука на собственика. 
Функционирането без прекъсване и особения чар на албанците привличат големи личности, които прекрачват прага му. Една от декларациите от онова време припомня за едно посещение на Шарл дьо Гол в Румъния, който, придружаван от Чаушеску, спира официалната колона да му даде чаша боза от сладкарницата.  Между известните имена, които са посещавали мястото са Йон Минулеску, Николае Йорга, Еуджен Йонеску, Амза Пеля, Нику Константин, Дойна Бадя, Дан Пурик, Георге Хаджи, Джеймс Розапепе (бившият посланик на САЩ в Румъния), посланикът на Албания в Румъния, Родика Попеску Битънеску, младежкият отбор на Челси Лондон.
Сладкарницата изглежда като капсула на времето, блокирана през 50-те години, единствената модерна технология е климатикът. Хладилниците са пълни с бутилки с боза и цитронада, халва, локум и сладолед, а стените са пълни с изрезки от вестници и стари снимки на известните хора, които са прекрачили прага на бозаджийницата в Слатина.
Всички рецепти са тайни, не е наеман никой извън клана , а в лабораторията имат достъп само членовете на семейството. 
Специалитетите са: боза, цитронада, сладолед, сарайлии, халва, баклава, локум с рози, локум с орехи.
През 2008 година, Кметството на Слатина присъжда титлата почетен гражданин на семейство Мемиш.


 



