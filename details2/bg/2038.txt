В миналото в Каварна е имало 12 изворни чешми, разположени по дължината на долината към морето. От тях са запазени само шест. Всяка една от чешмите има своята дългогодишна история. Най-стара е градската чешма на Каварна, строена около XVв, а най-известна е Гюмюш чешма или Сребърна чешма. За нея са запазени различни легенди. Според една от тях водата от чешмата се изнасяла в Цариград, а на нея се дължали и вкусът и доброто качество на известната навремето каварненска мастика. В миналото на чешмата стоял надпис: "Пий от тази чешма, измий лицето си, с което ще измиеш греховете си".

Голямо количество изворна вода, образуваща малка рекичка, е използвана и за задвижването на няколко мелници и една караджейка.

