Етнографски комплекс "Чифлика Чукурово" е предпочитано място за отдих от туристи, за които главен приоритет е почивка в спокойна среда в близост до море (на 20 км от плажовете на Албена). 
Комплексът разполага с:19 двойни стаи, 2 малки студиа, 4 големи студиа, три бунгала - с 2 стаи, веранда, санитарен възел, фамилна къща - 2 стаи, кухня, санитарен възел, ресторант - механа с 150 места. 
Три музея - селскостопански на открито, етнографски и ловен, детски кът, открит басейн, детски басейн, охраняем паркинг, рецепция / сейф, билярд/, пикник. 

Хотелът към ЕК "Чифлика Чукурово" ви предлага магията на неповторим отдих. Можете да се излежавате край басейна, от който се открива великолепна гледка или да се впуснете в разнообразни видове спортен отдих. Любителите на девствената природа имат възможност да се отдадат на опознаване на местността, която сама по себе си предлага богата гама от развлечения. 
В съседното село Батово има язовир, където може да се лови риба срещу заплащане, също така се организират с предварителна уговорка и заявка езда на пони за децата или кон близко до селото с организиран транспорт. 

Етнографски комплекс " Чифлика Чукурово" е в близост до плажната ивица ( 18 км до КК Албена), 24 км до Балчик, до защитени местности ( НП „Златни Пясъци", „Аладжа манастир", „Яйлата" и др.) Благодарение на своето географско разположение комплексът предлага разнообразни, атрактивни варианти за отдих и отмора. 
Прохладните вечери в Етнографски комплекс " Чифлика Чукурово" носят заряда на българския фолклор, който се превръща в декор на гастрономическите чудеса, приготвени от сръчните ръце на майсторите в механджийската кухня. Продуктите, които се използват за приготвянето на храната са екологично чисти, като голяма част от тях са домашно произведени. Вкусните, димящи гозби, приготвени от сръчни майстори - готвачи, полети с лудо вино ще удовлетворят изискванията и на най-взискателните гости. 

