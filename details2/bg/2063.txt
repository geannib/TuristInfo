Плаж Ванила Бийч се намира в курортното селище Кранево. Просторната и привлекателна ивица е разположена в близост до комплексите Златни пясъци и Албена. Намира се на около 25 км североизточно от град Варна. Плажът предлага чадъри и шезлонги под наем, също така разполага и с множество заведения, а за безопасността на плажа се грижат група от спасители.

Плажът на Кранево е един от най-спокойните, чисти и красиви плажове по българското крайбрежие. Това място е живописно и прекрасно и омайва всеки, който го види поне веднъж. Там летуват предимно семейства и двойки, които не обичат претъпканите курорти. Ванила бийч, както още е известен този плаж, е особено подходящ за романтични разходки през нощта по брега на морето. 

Плажната ивица на Кранево е дълга и просторна. Там има достатъчно място за всички посетители, както и за забавления като плажен волейбол и футбол. Интересното е, че плажовете на Кранево и Албена са един до друг и можете да се разхождате между двата курорта само вървейки по пясъка. 

