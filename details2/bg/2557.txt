Зоопарк Павликени се намира в град Павликени, област Велико Търново. Зоопаркът разполага с 119 животни от 38 вида, обитаващи площ от 8 дка на 300-400 метра от центъра на града. В началото на парка е изграден детски кът с люлки, пързалки и катерушки за децата, както и пейки за отдих на родителите.

Създател на зоопарка в Павликени е г-н Димитър Янков, а всичко започва през 1966 година с една сърна, предоставена от ловната дружина. В последствие, самият той – със собствен труд и инициатива, се заема да превърне терена на бившето градско сметище в зоологическа градина. През годините броят и разнообразието на животните нараства значително за радост на всички – на малки и големи, на възрастни и деца, които с желание идват тук, а зоопаркът се превръща в любимо място за жителите на малкия град, които често идват да се порадват на обитателите.

отворен всеки ден от 8:00 до 19:00 ч. 

