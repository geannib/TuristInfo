Парк Тъбъкарией се простира на площ от около 100 ха около езерото Тъбъкърией , бидейки един от най-красивите паркове в Добруджа и един от най-големите в страната. 
Езерото Тъбъкърией е разположено на север от община КОнстанца и формира езерен комплекс, заедно с езерото Сиутгьол. Езерото Тъбъкърией заема площ от около 99 ха.
Бреговете му са изцяло ректифицирани и консолидирани. Западният бряг се издига до кота 6 - 7 м, на изток и юг котите са по-ниски,  2 - 4 м. В северната си част брегът е много нисък (1-2 м).
Относително изолирано от естествените източници, езерото Тъбъкърией има дълбочина, която варира между 1.5 м и 4.4 м, като зависи от приток на вода от езерото Сиутгьол. Излишъкът от вода се излива от езерото Тъбъкърией в морето чрез преливник, намиращ се в точка “Пескарие”. 
Паркът включва три вътрешни езера, по чиито брегове расте богата растителност, която покрива голяма част от парка. 
Езерата включват острови, полуострови и провлаци, придаващи на зоната романтичен аспект. Особен чар придават многото мостове и мостчета, които улесняват достъпа над зоните с вода.
Парковата растителност е формирана от различни видове дървета, специфични за езерните зони: върби, тополи, блатни кипариси, червен дъб, но и кестени, брези, бук и магнолии. Прекрасните цветя на 4-те хектара на постоянната изложба „Експофлора" допълват многобройните цветя, които съставят естествената флора на зоната. „Експофлора" включва хиляди растения от най-разнообразни видове. Тук са изложени истински колекции от растения като лалетата, изложба, която включва 60 вида лалета.
През летния сезон, можете да направите обиколка на парка с влакче. Малакта дървена църквица, „Свети Мина", се оглежда в езерната повърхност на водата и дава особен чар на парка.
Парк Тъбъкърией е идеалното място за глътка свеж въздух, приятна разходка или за пикник.

