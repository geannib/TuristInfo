Високи конструкции, поставени в горната част с източници на силна светлина, фаровете са били дълго време единственият фиксиран начин за гарантиране на навигацията. С течение на времето, те са заменени от електронни навигационни системи.
Оршова се намира на брега на язовир Железни врата  I на Дунав, в района на вливане на река Черна в Дунав. При преброяването от 2002 г. населението на града е 12 .967 жители.
В резултат от реализирането на езерото Железни врата I, старият център на града е наводнен през 1970 г., а населението е преместено на ново място, включително и терасите на Дунав и Черна, и на южния склон на планината Алмъжулу, където е построен напълно нов град (1966-1971), който включва и селата Жупалник, Туфар и Корамник.
Бил е част от римската провинция Дакия. В района на населеното място са открити следи от римската крепост Диерна, която е издигнато до ранг муниципий през 193 г.
Селището се споменава в Gesta Hungarorum под името Урсчия, по повод на битките на румънците, водени от Глад срещу унгарските племена през 934 г. Името Урсчия се оспорва със сръбския град Вършец, но въпреки това сърбите смятат, че името Вършец е със сигурност сръбско.
Ябълката на раздора между влашкия княз Литовой и Кралство Унгария, селището остава известно време във владение на владетелите на Мунтения, преминавайки обаче с назначаването на Янош Хуняди за бан на Северин, в унгарска принадлежност.
През 1524 г. крепостта Оршова (включително и селището) е завладяна от турците и управлявана от тях до 1688 г. От 1664 г. Оршова става административен център на един санджак.
През 1688 г. селището е завладяно от австрийците, а през 1768 г. става седалище на австрийски граничен гарнизон, нападнат и унищожен през 1819 г. от Тудор Владимиреску след инцидент на румънско-австрийската граница.
През 1916 г. селището е завзето за кратко време (август-септември) от румънската армия, отхвърлена и победена при контраофанзивата, водена от генерал Ерих фон Фалкенхайн.
През 1919 г. бившият окръг Караш-Северин влиза в състава на Кралство Румъния.
През 1923 г. Оршова е обявен за град.
По време на административната реформа от 1968 г. преминава в състава на окръг Мехединц.

