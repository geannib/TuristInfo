Biblioteca Austriacă „Elias Canetti” din Ruse a fost deschisă la 20.05.2005, ca urmare a împlinirii a 100 de ani a laureatului premiului Nobel pentru literatură născut în Ruse, Elias Canetti. Biblioteca a fost înființată în baza acordului dintre Ministerul Federal al Afacerilor Externe al Republicii Austria, reprezentat de ambasadorul Republicii Austria la Sofia, Administrația Județeană Ruse, Municipiul Ruse, Universitatea Ruse „Angel Kanchev” și Societatea Internațională „Elias Canetti” – Ruse. 
 
Biblioteca este parte a rețelei de biblioteci austriece înființate de Ministerul Federal al Afacerilor Externe al Republicii Austria. Aceasta se află sub conducerea organizatorică a Societății Internaționale Elias Canetti – Ruse și este situată în spațiile oferite acesteia. Din punct de vedere metodic, Biblioteca Austriacă a fost susținută și condusă de Biblioteca Universitară din cadrul Universității Ruse „Angel Kanchev”.
 
Fondul bibliotecii se furnizează și se completează prin aprovizionări regulate dale Ministerului Federal Austriac al Afacerilor Externe și, în acest moment, include aproximativ 1500 tomuri, accentul fiind pus pe temele integrării europene și istorie, cultură, știință, literatură, artă, politică a Austriei și Balcanilor. Până la sfârlitul lui 2007, fondul va fi prezentat într-un catalog pe internet, legat la rețeaua electronică de biblioteci a Universității Ruse (cu semnătură proprie). De fondul bibliotecii aparțin, de asemenea, reviste, casete audio-video și compact-discuri. 
 
Biblioteca participă la organizarea de manifestări științifice, culturale și educaționale: lecturi, rapoarte, seminarii, forumuri de discuții, conferințe, prezentare de cărți, cât și expoziții, proiectarea de filme și reprezentații teatrale, programe de integrare a elevilor, studenților și cetățenilor în cooperare cu Clubul Tineretului „Europenistica”, inițiative comune cu Catedra de Europenistică din cadrul Universității Ruse, Centrul european interuniversitar bulgaro-român (BRIE) și programul managerial cultural al fundației „Robert Bosch”.

Activitatea organizatorică a bibliotecii este în concordanță cu Ambasada Republicii Austria la Sofia, iar activitatea programată, cu Societatea Austriacă pentru Literatură din Viena. 


