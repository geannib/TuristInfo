Tonka Obretenova s-a născut în anul 1812 în satul Cherven, Ruse. Părinții acesteia sunt Toncho Postavchiyata și Minka Toncheva. S-a căsătorit cu un croitor și comerciant cunoscut în Ruse, Tiho Obretenov (1831). Din căsătoria acestora au rezultta cinci băieți și două fete.
S-a implicat în organizarea luptei de eliberare națională. A oferit un important ajutor organizatoric, moral și financiar comitetului revoluționar privat. A fost asociată și confidentă al lui Vasil Levski. Casa acesteia a devenit un refugiu sigur și un centru organizatoric al activiștilor revoluționari. 
În luptă s-au implicat și copiii acesteia. Petar Obretenov și Angel Obretenov au fost rebeli în ceata lui Hadzhi Dimitar și Stefan Karadzha. Nikola Obretenov a fost o figură centrală a comitetului revoluționar privat de la Ruse, a făcut parte și din ceata lui Hristo Botev. Georgi Obretenov a fost rebel în ceata lui Stoil Voinicul, în revolta de la Stara Zagora (1875). Petrana Obretenova a cusut steagul Cetei Revoluționare Apa Neagră (1875). 

Patru fii am pierdut. Doi sunt în mormânt, iar ceilalți, pe jumătate morți. Însă patru de aș mai avea, tot i-aș face să poarte steagul bulgar cu leul de aur!

Baba Tonka 
Anastasiya Obretenova a fost soția revoluționarului, scriitorului și publicistului Zahari Stoyanov. Din ale sale „Note privind răscoalele bulgare” avem informațiile cu privire la personalitatea și cauza revoluționară a cele numite Baba Tonka: 
 „Trebuie să vă spun… că Baba Tonka este o femeie cu caracter vesel și glumeț. Circumstanțele au învățat-o acest adevăr simplu că, dacă un om are cunoaștere și inteligență, atunci poate câștiga multe în fața turcilor simpli, care nu au încetat… să respecte băuturile și să se încline în fața nebunilor, de orice neam ar fi aceștia. Dacă un zabitin puternic pe care l-a văzut pentru prima dată, începea să o înjure și să o amenințe că o va ridica pe funie, deoarece a condus patru… fii în comitet, atunci ea i-ar fi spus că s-ar gândi mai degrabă să se căsătorească, iar acestuia, zabitinului, să îi cumpere cizme galbene de nuntă. Omul guvernului nu a putut înțelege ce fel de om este această femeie, a făcut o comparație între bunica de șaizeci de ani și cizmele galbene și după aceea s-a amuzat…”


