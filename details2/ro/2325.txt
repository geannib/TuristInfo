În avalul râului Yantra – de la Podul lui Kolyo Ficheto din Byala până la gura râului de lângă satul Krivina, este locul preferat atât pentru coborârea cu caiace turistice, cât și pentru ciclism. Râul trece printr-o serie de peisaje pitorești de-a lungul satelor Dolna Studena, Tsenovo, Beltsov, Belyanovo, Dzhulyunitsa, Novgrad, Krivia și altele, pe câteva secțiuni formând un canion extraordinar de frumos, plin cu cuiburi de păsări rare, peșteri și mistere. 

La capătul satului Belyanovo se află o biserică de piatră din secolul al XII-lea, legat de care există o legendă interesantă. Conform legendei, aceasta a fost biserica popei Martin. Acesta avea o nevastă frumoasă, care nu avea egal ca frumusețe. Despre frumusețe acesteaia a auzit și pașa din Ruse și i-a cerut popei Martin și nevestei sale să îi fie oaspeți. Atunci când cei doi au ajuns, pașa l-a alungat pe popă, iar pe femeie a luat-o în haremul său. Popa Martin a jurat să se răzbune, a devenit haiduc în compania conducătorului Valchan și timp de mai mulți ani s-a luptat pentru libertatea Bulgariei. Aurul pe care l-a capturat de la caravanele turcești l-a ascuns în peșteră.

Numeroase cluburi de aventuri și excursii pe apă organizează coborâri cu caiacele pe Yantra până la Dunăre și în jos, până la Ruse. Locurile preferate pentru campare sunt la Podul lui Kolyo Ficheto, satul Dolna Studena și satul Belyanovo – ca locuri pitorești și frumoase.


