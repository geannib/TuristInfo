Palatul de Justiție din orașul Ruse se află în centrul orașului, în capătul de nord al Pieței Libertății, peste drum de fântâna circulară. Clădirea  este construită pe locul fostei Piețe Balakcha (Piața de pește). Mai târziu, pe acest loc se afla și Circul din Ruse. Sub cupola sa a funcționat pentru scurt timp și cinematograful „Olimpiya”, care mai târziu s-a transformat în locul unde se află acum poșta veche. 
Palatul de Justiție din Ruse a fost proiectat ca prima clădire de acest fel din Bulgaria. Proiectul inițial a fost întocmit de arhitectul Nikola Lazarov, iar mai târziu, o echipă din cadrul Ministerului Justiției, cu arhitectul P. Koychev, l-a revizuit. Ca urmare a faptului că în același loc într-o vreme se afla casa ministrului justiției, construcția a fost întârziată câțiva ani. De aceea, Palatul de Justiție din Sofia a fost ridicat mai întâi. 
Construcția celui din Ruse a început în anul 1929 și s-a finalizat în 1939. Deschiderea acestuia a fost marcată la 28 ianuarie, 1940. Interiorul clădirii a fost proiectat integral de arhitectul Papazov, iar vitraliile – de prof. Ivan Penkov. Execuția acestora a fost realizată în Germania. Coloanele de marmură și podeaua de granit, scările dublu curbate, cu o frumoasă balustradă și ornamente de diverse culori captează atenția.
Figurile sculptate de pe fața da clădirii au fost proiectate și realizate de prof. Lyubomir Dalchev în 1938. 
De-a lungul anilor socialiști, aici erau găzduite Consiliile Județean și Orășenesc ale orașului Ruse. Din 1990, devine din nou Palatul de Justiție. 
Pe locul fântânii circulare, cândva a existat o stație de autobuz, care sunt denumite toate Cabina de sticlă. Stația este o amintire fermecătoare pentru locuitorii orașului Ruse, deoarece era unul dintre locurile de întâlnire a îndrăgostiților. 


