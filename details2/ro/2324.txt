Mănăstirea de piatră „Sf. Arhanghel Mihail” se află la 22 km de orașul Ruse, în apropiere de satul Ivanovo, la granițele Parcului Natural „Rusenski Lom”. Până la complex, duce un drum asfaltat cu plăcuțe indicatoare, iar la poalele stâncilor, există o parcare pentru autovehicule. Un sistem de pași în stânci oferă acces vizitatorilor la diversele biserici și paraclise din zonă. Mănăstirea a fost fondată în anii 20 ai secolului al XIII-lea de monahul Ioachim, care mai târziu a devenit patriarh bulgar. Țarii bulgari, Ioan Asen al II-lea (1218-1241), Ioan Aleksandar (1331-1371) și alți reprezentanți de la curtea țarului, se numără printre donatorii mănăstirii, portretele acestora de ctitori fiind păstrate până în ziua de astăzi. Mănăsitrea reunește mai multe complexe din încăperi de piatră. În șase dintre hramuri au fost conservate fresce care dezvăluie specificul artei bisericii bulgare din secolele al XIII-lea – al XIV-lea. În perioada celui de-Al Doilea Țarat Bulgar (secolele al XII-lea – al XV-lea), mănăstirea a fost confirmată ca mare centru spiritual și literar. Inscripțiile de pe pereții chiliilor oferă informații cu privire la evenimente istorice importante. Frescele din biserica „Sf. Născătoare” sunt cunoscute în lumea întreagă. Acestea se află printre cele mai reprezentative modele ale culturii paleolitice a Balcanilor. Calitățile artistice excepționale ale acestora sunt motivul pentru includerea acestora de către UNESCO pe lista patrimoniului cultural mondial.
În secolul al XIV-lea, mănăstirea a devenit centru al isihasmului – o tendință mistică a creștinismului ortodox. Complexul de stâncă Ivanovo a existat și în primele secole ale dominației otomane, dar treptat a decăzut.
În 1978 a fost declarat Rezervație Arheologică Națională. 
Astăzi mănăstirea nu este funcțională. 
În complex se vând materiale informative și suvenire.


