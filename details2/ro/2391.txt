Parcul de Vest Prista, care se află la capătul orașului Ruse, reprezintă un teren imens, potrivit pentru sport, divertisment, odihnă, relaxare și plimbări. În fiecare an, pe teritoriul parcului se organizează festivalul folcloric Rebecul de Aur. Se organizează turnee de volei și fotbal. Ca urmare a faptului că Prista este mărginit de fluviul Dunărea, parcul este foarte potrivit pentru oamenii al căror hobby este pescuitul. 

Pe teritoriul parcului, la 6 km de oraș, pe șoseaua pentru orașul Byala, de află Cabana Prista. Construită într-un crâng de salcâmi, aceasta este potrivită pentru o vacanță liniștită, aproape de natură. Cabana este o clădire masivă de patru etaje, cu o capacitate de 132 de locuri, repartizate în camere de câte 2, 4, 5 și 7 paturi, cât și apartamente cu câte 2 paturi. Camerele duble și apartamentele au băi private, iar celelalte, pe etaj. În timpul verii Cabana Prista oferă oaspeților săi suplimentar 27 de bungalouri cu câte 2, 3 și 6 paturi. La dispoziția vizitatorilor se află un restaurant cu 200 de locuri și cafenea. Cabana Prista dispune de parcare, iar în apropiere există un teren de sport pentru fotbal și volei. Locația oferă condiții pentru drumeții, tursim la pas și cu bicicleta, înot și pescuit. 


