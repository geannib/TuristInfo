
Lacul Durankulak este cel mai nordic lac natural de coastă din Bulgaria. Este situat într-o vale de râu veche, la 0,5 m atitudine. Suprafața sa este de 350 de ha, adâncimea sa maximă este 4 m, iar cea medie - 1.4 m. Malurile sale sunt mici, puternic disecate. La est, o dunga larga de nisip (150 m) inalta de 3 m il separă de Marea Neagră.

Lacul este fara drenare, alimentat de ape de carst și de precipitații. Apele sale sunt salmastre din cauza apei de mare care ajunge la lac, cand sunt furtuni puternice de mare sau se prelinge prin bariera de nisip. Lacul Durankulak se află în regiunea climatică Marea Neagră a Bulgariei.

Iernile sunt comparativ reci si lacul ingheata de multe ori, iar verile nu sunt fierbinti. Precipitațiile sunt in cantitati mici - aproximativ 480-530 mm. Din cauza deschiderii largi de la nord aici suflă vânturi nordice puternice - cu o viteza de două ori mai mare în comparație cu vânturile de pe coasta de sud.

Lacul Durankulak este una dintre cele mai importante zone umede din Europa. Este inclus în Lista Ramsar și a fost recunoscut ca zona ornitologica importanta de interes global. Aici cuibăresc, ierneaza și se odihnesc în timpul migrației pe traseul de migrație Via Pontica un număr extrem de mare de păsări, printre care multe specii rare și pe cale de dispariție.

În lacul Durankulak sunt protejate 260 de specii de plante și animale rare și pe cale de dispariție. Tărmurile sale sudice sunt acoperite cu vegetație de stepă, in apa cresc alge (mai mult de 92 de specii), precum și diverse plante de mlastina și acvatice (trestie, papură, troglohina, nufar - peste 48 de specii), iar pe plaja de nisip - plante de dune. In lac locuiesc 17 specii de pești - crap, caracuda, plătică, specii endemice de guvizi, biban, somn. Lacurile Durankulak și Shabla sunt unul dintre cele două locuri de iernare din lume pentru gâsca cu piept roșu - specie amenințata la nivel global. Este o imagine superba, atunci când în diminetile de iarnă timpurie, cerul se întuneca de stolurile de sute de mii de gâște care zboara căutând hrană.

