Peștera Orlova Chuka se află la aproximativ 40 km de Ruse, în apropierea satului Pepelina. Peștera a fost descoperită în 1941 de către un cioban, care își păștea turma în zonă. 

În 1959, în Orlova Chuka au fost construite 124 de trepte de piatră, a fost săpat și un tunel artificial care servește ca intrare. Speologii au început să cerceteze peștera și să descopere schelete ale unor urși peșteră. Se consideră că a fost locuită de oameni în epoca Paleolitică și epoca Calcolitică. Peștera a fost declarată monument al naturii cu Ordinul Nr. 2810 din 10.10.1962. 

Astăzi, pentru vizitatori sunt accesibili și iluminați aproximativ 1 km din peșteră. 
Numele acesteia provine de la coroana de piatră care se află deasupra intrării. Orlova Chuka este habitatul liliacului mare cu potcoavă (Rhinolophus ferrumequinum), liliacului mic cu potcoavă (Rhinolophus Hipposideros) și liliacului comun mic (Myotis blythii). În galerii trăiește și liliacul țipător (Chiroptera), care este o specie unică pentru Europa. Explorarea peșterii continuă și în ziua de astăzi.

De la intrarea artificială în Olova Chuka, se intră în prima sală a peșterii. Este numită „Sala de Concerte”, deoarece are o acustică bună, în mod frecvent în aceasta se desfășoară concerte, în fiecare an, în luna august, în timpul Festivalului Peșterii, se desfășoară un concert festiv.  În „Sala de Concerte” se află „Stalactita Mare” cu o înălțime de 3,5 m și diametrul de 50 cm. 

Cea mai mare și mai bine înzestrată sală din peștere este „Marele Grohotiș”. Pe pereți sunt formațiuni de tip sinter în care, dacă priviți, puteți deosebi forme interesante, asemănătoare unui șarpe, fotbalist cu mingea și altele. În fundul sălii se află blocuri de piatră care probabil s-au desprins în timpul cutremurelor puternice. La fund există și multe resturi de fecale de liliac, deoarece sala este unul din habitatele preferate ale liliecilor din peșteră. 

În peșteră se intră în grup (nu mai mult de 15 persoane), la fiecare oră. Fotografierea în peșteră este permisă, însă este interzisă aprinderea focului, perturbarea animalelor care habitează peștera, cât și vizitarea galeriilor neamenajate ale peșterii. Este interzisă de asemena vizita în perioada 1 noiembrie – 1 aprilie, iar, în restul anului, vizita turistică este autorizată numai în intervalul orele 9-17. În obiectiv se vând materiale informative și suvenire. În peșeră se intră numai cu ghid. 


