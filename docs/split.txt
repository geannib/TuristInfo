<obiectiv>1001, - Crucea Grânarilor
 A fost construită în anul 1878 și este situată în localitatea Călugăreni.
La sfârșitul secolului al XIX-lea, comuna purta denumirea de Uzunu, făcea parte din plasa Câlniștea a județului Vlașca și era formată din satele Călugăreni-Vartiade, Uzunu, Buturugari, Călugăreni-Moșteni și Călugărenii Mănăstirii (Crucea de Piatră), având trei biserici, două școli și trei mori de apă (una pe Neajlov și două pe Câlniștea). La acea vreme,
pe teritoriul actual al comunei mai funcționau în aceeași plasă și comunele Brăniștari și Strâmba Mare. Comuna Brăniștari era formată din satele Brăniștarii de Jos, Brăniștarii de Sus, Brăniștari- Moșteni și Năneasca, având în total 865 de locuitori, două biserici, o moară și o școală cu 37 de elevi (dintre care 11 fete). Comuna Strâmba Mare era compusă din satele Strâmba de Jos, Strâmba de Sus și Crângurile, având în total 1515 locuitori; existau aici trei biserici, o școală și trei mori pe Neajlov. Anuarul Socec din 1925 consemnează redenumire comunei Uzunu în Călugăreni, ea făcând parte din plasa Călugăreni din același județ; comuna avea 2265 de locuitori în satele Călugăreni, Crucea de Piatră și Uzunu. În plasa Călugăreni se aflau și comunele Brăniștari (cu 3828 de locuitori în satele Brăniștari și Moșteni-Dobrotești) și Strâmba (cu 4000 de locuitori în satele Crânguri, Strâmba de Jos și Strâmba de Sus). În 1931, satele Strâmba de Jos și Strâmba de Sus au fost unite formând satul Strâmba.
În 1950, comunele au fost transferate raionului Vidra și apoi (după 1952) raionului Giurgiu din regiunea București. Comuna și satul Strâmba au primit în 1964 denumirea de Hulubeștii. În 1968, comunele au trecut la județul Ilfov, comunele Brăniștari și Hulubești fiind desființate, satele lor trecând la comuna Călugăreni; tot atunci, satul Moșteni-Dobrotești a fost desființat și comasat cu satul Brăniștari.[15] În 1981, o reorganizare administrativă regională a dus la transferarea comunei la județul Giurgiu.
În comuna Călugăreni se află trei monumente istorice de interes național: monumentul de for public „basoreliefurile din bronz de pe podul peste Neajlov” (mijlocul secolului al XX-lea), și monumentele memoriale sau funerare: „crucea lui Mihai Viteazul” (1912–1913) aflat la circa 1 km est de DN5 în zona satului Crucea de Piatră; și ansamblul comemorativ Șerban Cantacuzino, aflat tot la Crucea de Piatră, pe DN5, vis-a-vis de biserică, și alcătuit din capelă (1845) și crucea lui Șerban Cantacuzino (1682).
<obiectiv>1002, - Statuia lui Mihai Viteazu
Statuia ecvestră a lui Mihai Viteazul din Giurgiu a fost realizată, la inițiativa primarului municipiului Giurgiu, Lucian Iliescu, de un artist plastic constănțean, care a realizat și Statuia ecvestră a lui Mihai Viteazu din Năvodari, inaugurată la 15 august 2011, ca replică a statuii lui Mihai Viteazul din București.
Intenția primarului era să o amplaseze în interiorul sensului giratoriu din apropierea Spitalului Județean de Urgență Giurgiu.
Statuia, turnată în bronz în Turcia, ca și cea din Năvodari, a fost adusă la Giurgiu în data de 30 mai 2012 și a fost descărcată, provizoriu, lângă parcul orașului.
În urma alegerilor locale din 10 iunie 2012, în Giurgiu a fost ales alt primar.
 
Noul primar al municipiului Giurgiu, Nicolae Barbu, a lansat o consultare publică și a cerut părea arhitecților și specialiștilor de la Muzeul Județean, în urma căruia s-a luat decizia ca statuia ecvestră a domnitorului Mihai Viteazu să fie amplasată în zona centrală a parcului ce poartă numele voievodului, și nu în mijlocul străzii, unde accesul trecătorilor este practic imposibil.
La începerea lucrărilor s-a descoperit că pe sub locul stabilit trece o conductă importantă de apă potabilă, așa că arhitecții au modificat puțin forma spațiului, din circular în oval, statuia fiind vizibilă datorită soclului înalt, în trepte, conceput astfel încât să intre în contact cu oamenii și nu doar ca obiect inserat. Treptele acestuia vor putea fi folosite ca loc de odihnă pentru tineri, loc de lectură, de conversație, aprecia arhitectul Anne Marie Gacichevici, consilier în cadrul Primăriei municipiului.
În ziua de 30 august 2012, statuia fost ridicată pe soclul amplasat în parcul Mihai Viteazul.
Mihai Viteazul (n. 1558, Târgul de Floci – d. 9 august 1601, Turda) a fost domnul Țării Românești între 1593-1601. Pentru o perioadă (în 1600), a fost conducător de facto al celor trei mari țări medievale care formează România de astăzi: Țara Românească, Transilvania și Moldova. Înainte de a ajunge pe tron, ca boier, a deținut dregătoriile de bănișor de Strehaia, stolnic domnesc și ban al Craiovei.
Figura lui Mihai Viteazul a ajuns în panteonul național românesc după ce a fost recuperată de istoriografia românească a secolului al XIX-lea, un rol important jucându-l opul Românii supt Mihai- Voievod Viteazul al lui Nicolae Bălcescu. Astfel voievodul a ajuns un precursor important al unificării românilor, care avea să se realizeze în secolul al XX-lea.
<obiectiv>1003, - Biserica Sfinții Voievozi, Călugăreni
Biserica a fost construită în anul 1938, cu cheltuiala lui Ilie Stoian și a soției lui, Aneta. Biserica a fost ridicată spre pomenirea veșnică a eroilor căzuți în lupta împotriva păgânilor, pentru apărarea patriei și a credinței strămoșești. La sfârșitul secolului al XIX-lea, comuna Călugăreni purta denumirea de Uzunu, făcea parte din plasa Câlniștea a județului Vlașca și era formată din satele Călugăreni- Vartiade, Uzunu, Buturugari, Călugăreni-Moșteni și Călugărenii Mănăstirii (Crucea de Piatră), având trei biserici, două școli și trei mori de apă (una pe Neajlov și două pe Câlniștea). La acea vreme, pe teritoriul actual al comunei mai funcționau în aceeași plasă și comunele Brăniștari și Strâmba Mare. Comuna Brăniștari era formată din satele Brăniștarii de Jos, Brăniștarii de Sus, Brăniștari- Moșteni și Năneasca, având în total 865 de locuitori, două biserici, o moară și o școală cu 37 de elevi (dintre care 11 fete). Comuna Strâmba Mare era compusă din satele Strâmba de Jos, Strâmba de Sus și Crângurile, având în total 1515 locuitori; existau aici trei biserici, o școală și trei mori pe Neajlov.
Anuarul Socec din 1925 consemnează redenumire comunei Uzunu în Călugăreni, ea făcând parte din plasa Călugăreni din același județ; comuna avea 2265 de locuitori în satele Călugăreni, Crucea de Piatră și Uzunu. În plasa Călugăreni se aflau și comunele Brăniștari (cu 3828 de locuitori în satele Brăniștari și Moșteni-Dobrotești) și Strâmba (cu 4000 de locuitori în satele Crânguri, Strâmba de Jos și Strâmba de
Sus). În 1931, satele Strâmba de Jos și Strâmba de Sus au fost unite formând satul Strâmba.
 
În 1950, comunele au fost transferate raionului Vidra și apoi (după 1952) raionului Giurgiu din regiunea București. Comuna și satul Strâmba au primit în 1964 denumirea de Hulubeștii. În 1968, comunele au trecut la județul Ilfov, comunele Brăniștari și Hulubești fiind desființate, satele lor trecând la comuna Călugăreni; tot atunci, satul Moșteni-Dobrotești a fost desființat și comasat cu satul Brăniștari. În 1981, o reorganizare administrativă regională a dus la transferarea comunei la județul Giurgiu.
În apropierea bisericii a avut loc una dintre cele mai importante bătălii din istoria României – Bătălia de la Călugăreni, care a avut loc în data de 23 august (13 august conform vechiului calendar) 1595. Oastea munteană condusă de Mihai Viteazul, întărită de câțiva ardeleni trimiși de Sigismund Bathory, a încercat să oprească oastea otomană invadatoare condusă de Sinan Pașa, al cărei obiectiv era transformarea Țării Românești în pașalâc. Operațiunea lui Mihai nu a reușit, ea fiind urmată de ocuparea Bucureștiului de către turci și de retragerea tactică a lui Mihai în munți. Ulterior, întărit cu o armată mai mare, Mihai avea să-i îndepărteze pe otomani, învingându-i decisiv în bătălia de la Giurgiu, la mijlocul lunii octombrie 1595.
<obiectiv>1004, - Monument Mihai Viteazu
Monumentul a fost inaugurat la data de 13 august 1995 în memoria celor care acum patru secole, la Călugăreni, sub conducerea lui Mihai Viteazu și-au jertfit viața pentru a înalța România.
Monumentul a fost ridicat cu ajutorul Fundației Mihai Viteazul.
Bătălia de la Călugăreni a avut loc în data de 23 august (13 august conform vechiului calendar) 1595. Oastea munteană condusă de Mihai Viteazul, întărită de câțiva ardeleni trimiși de Sigismund Bathory, a încercat să oprească
oastea otomană invadatoare condusă de Sinan Pașa, al cărei obiectiv era transformarea Țării Românești în pașalâc.
Operațiunea lui Mihai nu a reușit, ea fiind urmată de ocuparea Bucureștiului de către turci și de retragerea tactică a lui Mihai în munți. Ulterior, întărit cu o armată mai mare, Mihai avea să-i îndepărteze pe otomani, învingându-i decisiv în bătălia de la Giurgiu, la mijlocul lunii octombrie 1595.
Raportul de forțe era net favorabil oștii otomane. Nicolae Bălcescu, citând surse contemporane, arată: „Într-adevăr, armata lui [Sinan] era, cum știm, de 180 mii ostași, mai mult decât de zece ori mai mare ca a lui Mihai Vodă, care, cu toate ajutoarele ce primi din Moldova și Ardeal, d-abia se urca la 16 mii oameni și 12 tunuri”.
În ceea ce privește efectivele oștirii creștine, se poate aprecia că Mihai Viteazul a avut sub comanda sa cel mult 10.000 de militari și un parc de artilerie compus din 12 tunuri mari de câmp.
Cronica oficială vorbește de 8.000 de munteni și 2.000 de unguri. Acest raport de forțe net defavorabil aliaților explică alegerea făcută de voievod pentru terenul de la sud de Călugăreni, care era împădurit, mlăștinos, străbătut de râul Neajlov, în care deplasarea atacatorilor se putea face numai pe un singur drum, cu un punct obligatoriu de trecere peste podul îngust de peste râu.
 
În acest spațiu, superioritatea numerică a turcilor nu a putut fi valorificată, configurația terenului impunând atacul în valuri, fără a fi cu putință desfășurarea largă pe flancuri.
Un număr de 7.000 de otomani au căzut pe câmpul de luptă, iar tunurile acestora și un steag verde al profetului au căzut în mâinile românilor.
Prin victoria obținută la Călugăreni, Mihai reușise să atingă principalele obiective: a provocat pierderi importante dușmanului, l-a demoralizat și întârziat înaintarea turcilor, a câștigat timpul necesar pentru concentrarea forțelor antiotomane.
<obiectiv>1005, - Biserica Sf. Petru și Pavel
 de Hristos când El este prins spre a fi răstignit.
După Înălțarea Domnului, Petru ia cuvântul în adunarea ucenicilor și aleg ca apostol pe Matia în locul lui Iuda. În ziua Cincizecimii, după predica Sfântului Apostol Petru, se botează trei mii de persoane.
Sfântul Apostol Petru a propovăduit în Ierusalim, Iudeea, Samaria, Asia Mică până în Babilon și în ultima parte a vieții, la Roma. Sfântul Petru a murit răstignit pe cruce, cu capul în jos, în anul 67, pe 29 iunie.
Sfântul Apostol Pavel era originar din Tarsul Ciliciei, din neamul Veniamin. Sfântul Pavel a fost elevul învățatului Gamaliel.
Pavel locuia în Tars și lupta împotriva creștinilor. Sfântul Apostol Pavel a participat la uciderea arhidiaconului Ștefan. Pe calea Damascului i se arată Hristos într-o lumina orbitoare și îl mustra: "Saule, Saule de ce ma prigonești?”.
Se convertește și primește botezul de la Anania, episcopul Damascului. Sfântul Apostol Pavel a pornit în trei mari călătorii misionare și a scris 14 epistole care se găsesc în Sfânta Scriptură. A fost decapitat din porunca împăratului Nero, în anul 67. Din cauza faptului că Sfinții Apostoli Petru și Pavel au fost în temniță pentru că L-au mărturisit pe Hristos ca Fiu al lui Dumnezeu, au devenit ocrotitori ai sistemului penitenciar din Romania.
Ei sunt ocrotitori ai celor lipsiți de libertate și din cauza faptului că cei ajunși în penitenciare sunt persoane care au greșit față de Dumnezeu, precum au greșit și ei: Petru S-a lepădat de Hristos, iar Pavel i-a prigonit pe creștini. Moaștele Sfinților Apostoli Petru și Pavel, potrivit Sinaxarului, au fost puse împreună. Tradiția a consemnat ziua de 29 iunie ca dată a martirajului Sfinților Apostoli Petru și Pavel.
Biserica din Cetatea a fost construită în anul 1864 și are formă de cruce și are ca hram Sfinții Petru și Pavel.
Sfântul Apostol Petru - fiul lui Iona și fratele Apostolului Andrei, s-a născut în Betsaida Galileei. Numele său iudeu era Simon, însă Mântuitorul îl va numi Chifa (piatră).
După o pescuire minunată pe lacul Ghenizaret, este chemat să devină pescar de oameni.
Mărturisește în numele apostolilor dumnezeirea lui Hristos, dar se și leapadă

Aşadar, Petru şi Pavel, autorii şi apostolii credinţei creştine autentice, au fost în acelaşi timp, doi prieteni adevăraţi, doi stâlpi de bază ai Bisericii. Interesant este faptul că fiecare dintre cei doi fraţi şi prieteni duhovniceşti aveau câte ceva de răscumpărat: Petru avea de răscumpărat dilemele lui, nestatorniciile lui, dar şi lepădarea lui formală de Iisus; Pavel avea de răscumpărat rătăcirea lui şi prigoana Bisericii lui Hristos.
<obiectiv>1006, - Parc Natural Comana
Datare –2004
Amplasare – Comuna Comana, Județul Giurgiu
Istoric și descriere - Parcul Natural Comana a fost înființat în anul și este situat în zona de sud a României, la distanță aproximativ egală între București și Giurgiu.
Decizia de constituire a parcului a fost adoptată în baza documentației tehnice și științifice elaborate încă din anul 1954 de către Academia Română în vederea delimitării și protejării a două arii de importanță floristică
deosebită, respectiv Rezervația Științifică de ghimpe (Ruscus aculeatus) și Rezervația Științifică de bujor (Paeonia peregrina). Acestor două rezervații li s-a adăugat începând din anul 2004 Balta Comana, ca rezervație naturală și zonă de protecție avifaunistică.
Parcul Natural Comana se află la limita dintre câmpie forestieră și silvostepă, ceea ce conferă parcului particularități fitocenologice speciale și mare variabilitate floristică.
Parcul Natural Comana reprezintă a treia zonă umedă importantă din sudul României, după Delta Dunării și Balta Mică a Brăilei. Vechimea formării reliefului și particularitățile rețelei hidrografice au modelat câmpia preexistentă, conducând la apariția reliefului actual cu văi relative largi și adânci, situate la altitudini de 42-45 de metri, și câmpie plană, cu altitudinea de 90-95 de metri. Pădurile din cuprinsul Parcului Natural Comana reprezintă o treime din suprafața parcului și constituie rămășițe ale Codrilor
Vlăsiei, menținute într-un trup relativ compact. Cele 8023,5 de hectare de pădure au asigurat condițiile optime menținerii și dezvoltării unui număr mare de specii vegetale rare, a unor organisme
animale sau habitate caracteristice.
Suprafață - 24963 ha, din care:
- 8024 ha, fond forestier din care:
- 1204 fond privat,
- 6820 fond forestier de stat
- 1206 ha balta Comana
- cca 300 ha zone umede mlăștinoase,
  
sărăturoase, inundabile periodic sau luciu de apa
- 15433 ha localități rurale, drumuri, terenuri agricole, pășuni, islazuri, etc.
Faună - În ce priveste fauna, asa cum rezultă din studiile existente, zona Parcului Natural Comana este populată cu un număr însemnat de familii din diverse specii, cum ar fi: 157 specii păsări, 9 de reptile, 30 de pesti si 10 de amfibieni.
<obiectiv>1007, - Mănăstirea Delta Neajlovului
MĂNĂSTIREA DELTA NEAJLOVULUI, una dintre cele mai mari mănăstiri din sudul Românieiconstruită după 1990,a primit statut de mănăstire în anul 2005.
Istoria mănăstirii începe în ultima parte a anilor 90, cu o plimbare a părintelui arhimandrit Irineu – pe atunci stareț al Mănăstirii Comana pe malul Neajlovului, în zona pitorească a deltei pe care acest râu a format-o, ocazie cu care ridicarea unei mănăstiri pe aceste meleaguri a încolțit în mintea starețului.
A cumpărat 1 hectar de teren agricol, pe care l-a donat viitoarei mănăstirii cu scopul de a construi mai întâi o biserică. Așa se face că în luna august a anului 2000, a fost pusă piatra de temelie a acesteia cu sfințirea momentului și locului de către Prea Sfințitul pe atunci, Teodosie Snagoveanul, Episcop Vicar al Arhiepiscopiei Bucureștilor. Însă, construcția bisericii și organizarea vieții de obște în jurul acesteia, necesita tot mai mult timp. Astfel, la cererea sa, părintele se pensionează la 1 noiembrie 2003 și predă stareția mănăstirii Comana, dedicându- și tot timpul și toată puterea sa de muncă, terminării construcției noii bisericuțe. Astfel, la 2 mai 2004 – în prezența Prea Fericitului Teoctist, patriarhul Bisericii Ortodoxe Române, Prea Sfințitului Varsanufie, episcop vicar al Arhiepiscopiei Bucureștilor și părintelui Constantin Buga protopop de Giurgiu,
a avut loc târnosirea noii biserici cu hramul Înălțarea Domnului. Întrebat de ce a ales „Înaltarea Domnului” drept hram al bisericii schitului, părintele Irineu își amintește: „La vârsta de 17 ani eram frate la mănăstirea Neamț, care are ca hram tot ”Înălțarea Domnului”. Încă de pe atunci doream ca la pensie să mă retrag acolo.” Dacă asta nu s-a întâmplat și, probabil nici n-o să se mai întâmple, părintele stareț s-a hotărât să ctitorească o biserică cu acest hram.
Serviciul religios în Schitul Delta Neajlovului, lucrările de construcție pentru clădirile necesare vieții monahale (printre care și o frumoasă trapeză și alte anexe), nu i-au ocupat într-atât timpul părintelui stareț încât să nu poată visa cu ochii deschiși, făcând planuri cu un arhitect de specialitate – pentru Mănăstirea Delta Neajlovului, cu hramul Nașterea Maicii Domnului (8 septembrie).
Planul viitoarei mănăstiri înfățișează o adevărată cetate monahală, cu o biserică tip catedrală în partea centrală a curții încadrată pe trei din cele patru laturi ale dreptunghiului de 160 pe 50 de metri încadrat de chilii (36 la număr). Biserica are 30 de metri lungime, lățimea absidei 18m, iar înălțimea de 30 de metri. Dacă aceste planuri par utopice sau cel puțin cu lungă bătaie de cap, realizabile doar într-un viitor îndepartat, ținem să aducem la cunostință scepticilor, că pe locul parcării s-au adus deja multe materiale necesare.
Hram: Nașterea Maicii Domnului (biserica mare), Înălțarea Domnului (biserica din lemn), Sfinții Arhangheli Mihail și Gavriil (paraclisul)
Are în componenţă Biserica veche din lemn, cimitir, anexele vechi si în construcţie Biserica noua cu anexele aferente.
 
<obiectiv>1008, - LACUL COMANA
 Lacul Comana este situat la marginea comunei cu acelasi nume. Desi are o adancime de 4,5 m, lacul nu se intinde pe o suprafata prea mare, de 600 de hectare, invadata de vegetatie. Lacul este unul natural. Pescuitul este permis doar celor care se cazeaza la pensiunea Casa Comana, insa pe sistemul "catch and release", putandu-se retine un peste pentru consum. Lacul este populat cu crap romanesc si stiuca.
Lacul Comana este unul dintre cele mai importante obiective turistice din Muntenia, obiectiv pe care nu ar trebui sa-l ratati daca va aflati in apropiere. Pentru a vizita Lacul Comana poti
accesa una dintre ofertele de cazare Comana , la pensiunile si vilele din apropiere.
În zona lacului Comana, majoritatea speciilor identificate sunt plante ierboase higrofite, terestre sau natante, frecvent submerse, (Myriophyllum verticillatum) cu centrul de răspândire circumpolar sau cosmopolit, mai rar eurasiatic (Hydrocharis morsus-ranae, Sparganium erectum) sau european. Pădurile de luncă din această zonă prezintă o importanţă deosebita ca moderator al microclimatului arid din zona de câmpie.
În zona Comana, temperatura medie multianuală este pe la 11 grade C, cu gerul cel mai puternic atingând -31,2 grade C la 24 ianuarie 1942 și arșița cea mai mare de 40,3 grade C, la 29 iulie 1928. Precipitațiile se situează pe la 560 mm/an, cantități mai mari fiind la începutul verii, prin iunie. În acest peisaj există ape temporare, care au curgere activă doar după ploi cu caracter torențial, ape ce se scurg prin văi scurte, cu versanți abrupți, precum și cursuri de ape cu caracter permanent, dar debit puternic variabil atât sezonier (mare parte a apelor se scurg primăvara și la început de vară) cât și în acord cu cantitatea momentană de precipitații.
Zonele umede reprezentate de lacul Comana și alte câteva peisaje lacustre/ mlăștinoase de dimensiune mai redusă (situate la Călugăreni și Mihai Bravu), au fost afectate de intervenții umane orientate către desecarea apelor, activități derulate cu intensitate și în ultimele decenii. Aceste intervenții au avut efecte dramatice în privința reducerii habitatelor necesare pentru speciile care depinde de asemenea medii de viață.
Lacul Comana face parte din Parcul Natural Comana care se află în Câmpia Română, la circa 30 km sud de București, în direcția Giurgiu. Un peisaj al silvostepelor, cu păduri de stejari, zăvoaie dezvoltate pe lângă cursuri meandrate de ape, păduri de luncă, peisaje lacustre/ bălți, mlaștini și alte zone umede, sărături, zone cu vegetație stepică, pajiști, fânațe, pășuni șamd.
Parcul Natural Comana a fost declarat arie protejată prin Hotărârea de Guvern nr. 2151 din 30 noiembrie 2004, publicată în Monitorul Oficial al României, nr. 38 din 12 ianuarie 2005 Acesta se întinde pe o suprafață de 24.963 ha și reprezintă o zonă specială de conservare cu regim de protecție pentru mai multe specii de floră spontană (Paeonia peregrina Mill-sp., Ruscus aculeatus) și faună sălbatică (păsări, pești, mamifere, reptile și amfibieni) din Câmpia Burnazului.
Parcul Natural Comana prezintă o arie naturală încadrată în bioregiunea continentală sudică a Câmpiei Române și cea nord-estică a Câmpiei Burnazului, ce adăpostește, protejează și conservă o gamă floristică și faunistică diversă, exprimată atât la nivel de specii cât și la nivel de ecosisteme terestre și acvatice.

<obiectiv>1009, -Parc de Aventura Comana
 Parcul de aventură Comana cuprinde 6 trasee pentru copii, 3 trasee pentru adulți de dificultate progresivă (ușor, mediu și dificil), o tiroliană peste lac și o cascadă de tiroliene.
Parcul include o serie de elemente suspendate la diferite înălțimi, elemente care se parcurg folosind echipamentul corespunzător, prin traversare sau cățărare.
Tarife
50 LEI / 3 ORE (inclusiv TIROLIANA PESTE LAC – 3 treceri)
Costul cuprinde echipamentul de protecție.
De asemenea, în interiorul parcului, există:
PERETE DE ESCALADĂ – 20 LEI / 30 de minute sau 40 LEI / oră
ALTE ACTIVITĂȚI:
TIR CU ARCUL – 10 LEI / 5 SĂGEȚI / 30 minute
INCHIRIERE BICICLETE – 50 LEI / ZI (8 ORE) sau 15 LEI / ORA
BARCĂ CU VÂSLE – 35 LEI /ORA
BARCĂ CU MOTOR ELECTRIC – 10 EURO / 30 MIN (45 LEI)
CAIAC CU 1 LOC – 25 LEI/ORA
CAIAC CU 2 LOCURI – 30 LEI/ORA
CAIAC CU 3 LOCURI – 35 LEI/ORA
ZBOR CU MOTOPARAPANTA – 250 LEI / 10 MIN
PESCUIT- 100 LEI/persoană/12 ORE (GRUPURI ORGANIZATE – cel puțin 5 persoane; se ridică max. 5 kg de peste)
TEREN DE TENIS – 50 LEI/ORA
TEREN DE TENIS-NOCTURNA – 100 LEI/ORA
PLIMBARE CU TRĂSURA – 120 LEI/ORA
PLIMBARE CU TRĂSURA PÂNĂ LA MĂNĂSTIRE – 50 LEI
PLIMBARE CU TRĂSURA PÂNĂ LA FÂNTÂNA CU NUC – 80 LEI
PLIMBARE CU TRĂSURA MĂNĂSTIRE-FÂNTÂNA CU NUC – 120 LEI
<obiectiv>1010, - Casa Memorială Gellu Naum
Situată în localitatea Comana, Casa memorială „Gellu Naum“ este de fapt casa de vară a marelui poet suprarealist, care se păstrează așa cum era pe vremea când Gellu Naum își petrecea verile aici.
Acest loc reprezenta pentru scriitor retragerea întrun univers propriu al creației, izolarea față de exterior, de contextul social și politic al acelor vremuri (1968). Casa poartă și azi urma acestui anonimat. Cu toate acestea, la interior se
pot vedea reminescențele lumii sale materializate în colecția de mici obiecte și organizarea spațiilor. Ansamblul construit este alcătuit din două părți: spațiul fundației culturale și camerele de cazare.
  
S-a născut la 1 august 1915 în București; a fost fiul poetului Andrei Naum, căzut în luptele de la Mărășești si a soției sale Maria Naum născuta Rosa Gluck.
Profesor de filosofie, traducător din nevoia de a-și câștiga existența (Diderot, Stendhal, Hugo, Dumas, Jules Verne, Gracq, Prévert, Char, Kafka, Beckett), Gellu Naum (1915 – 2001) rămâne unul dintre marii scriitori suprarealiști din România. Universul scrierilor sale poartă marca unei clarități chirurgicale în mijlocul absurdului. Universul lui poetic singular și forța talentului său îi vor aduce o binemeritată, dar târzie recunoaștere.
În 1948 și 1949, Gellu Naum scrie poemul cu tentă filozofică și ezoterică Calea șarpelui, experiență care îi va marca definitiv stilul. În anii 1950 și 1960, publică mai multe cărți de literatură pentru copii (precum mult apreciata Carte cu Apolodor), dar și de literatură proletcultistă (precum volumul Soarele calm sau "romanul pentru tineret" Tabăra din munți), acestea din urmă nefiind prezente în majoritatea bibliografiilor oficiale. Cu toate acestea, Gellu Naum a continuat să scrie, pe ascuns, poeme suprarealiste (de exemplu, poemul din 1958 Heraclit). În această perioadă, el trăiește mai mult din traducerile autorilor René Char, Denis Diderot, Samuel Beckett, Stendhal, Franz Kafka, Julien Gracq etc.
Odată cu perioada destinderii regimului, începe să publice poeziile de sertar în1968, cu volumul Athanor. Cu acest volum și cu următoarele (Copacul-animal, Tatăl meu obosit etc.), Gellu Naum reușește să stârnească unele reacții printre critici, dar începe să fie recunoscut ca un scriitor important abia după publicarea romanului Zenobia(1985). În numai câțiva ani, apar numeroase ediții traduse din poemele lui Gellu Naum. De asemenea, el este invitat să țină lecturi publice în Germania, Franța, Olandași Elveția.
După 1990 este invitat să susțină lecturi publice în Germania, Franța, Olanda și Elveția. Opera sa este tradusă în principalele limbi de circulație internațională, la edituri prestigioase, fiind încununată cu premii importante. În 1995 a fost timp de un an bursier DAAD la Berlin.
Ca și André Breton, Gellu Naum a rămas până la sfârșitul vieții credincios modului suprarealist de a trăi și de a scrie poezia, ceea ce dovedește că pentru el alegerea suprarealismului nu a fost o opțiune conjuncturală, ci expresia celei mai autentice afirmări de sine.
<obiectiv>1011, - Monumentul eroilor
Monumentul a fost ridicat în memoria celor care și-au pierdut viața în războiul pentru independență, în primul război mondial și al doilea război mondial.
În urma războiului pentru independență, România a obținut independența față de Imperiul Otoman. Pe 16 aprilie 1877, Principatele Unite și Imperiul Rus au semnat un tratat la București care permitea trupelor ruse să traverseze teritoriul tării în drumul spre Balcani, cu condiția respectării integrității teritoriale a României. În războiul pentru independență pierderile suferite au fost 4.302 morți și dispăruți, 3.316 răniți și 19.904 bolnavi.
Forțele mobilizate de către România în anul intrării sale în primul război mondial (1916) au reprezentat, din punct de vedere numeric, 15% din populația țării, adică 1.083.000 oameni. Efectivele armatei române la data mobilizării au fost de 833.758 – trupă și circa 18 000 ofițeri, ceea ce însemna 23 de divizii de infanterie și două divizii de cavalerie.
 
Bătălia de la Turtucaia 1 aug. – 6 sep. 1916. În această confruntare, armata română a suferit o grea înfrângere din partea trupelor germano-bulgare. S-au înregistrat 6 000 de morți și răniți, în timp ce 28 000 de militari au fost făcuți prizonieri.
Bătălia pentru București 29 noi. – 3 dec. 1916. A constituit ultima încercare a trupelor române, comandate de generalul Constantin Prezan, de a apăra Capitala în fața invaziei Puterilor Centrale. Deși la început armata română a obținut unele succese, în cele din urmă a fost nevoită să se retragă, Bucureștiul fiind ocupat.
Bătălia de la Mărăști 22 iul. - 1 aug. 1917. S-a desfășurat între 22 iulie și 1 august 1917 și a fost o operațiune ofensivă a armatei române și armatei ruse cu scopul de a încercui și distruge Armata a 9-a Germană. Reorganizate și temeinic instruite dar având și experienta campaniei din 1916, trupele române s-au dovedit a fi un adversar capabil de a pune probleme și chiar de a învinge redutabilele armate germane și austor-ungare.
Bătălia de la Mărășești 6 -16 aug. 1917. A fost cea mai importantă operațiune militară desfășurată de Armata Română în timpul Primului Război Mondial. A fost o operațiune complexă, de apărare și menținere a liniei frontului punctată cu numeroase riposte ofensive din partea românilor.
Pierderile suferite de armata română în primul război mondial au fost foarte mari: peste 500.000 de soldați.
Participarea României la cel de-al Doilea Război Mondial s-a caracterizat prin două campanii: cea din est pentru eliberarea Basarabiei și Bucovinei, pierdută, și cea din vest pentru eliberareaTransilvaniei, câștigată. La încheierea războiului, pe planul diplomatic, doar participarea de partea Axei a fost luată la socoteală și România a semnat Tratatul de pace de la Paris (1946) ca stat dușman învins.
Pierderile României în cel de-al Doilea Război Mondial - peste 800 de mii, atât civili cât și militari, deși statisticile dau cifre diferite. Cele mai multe dintre pierderi au avut loc după 22 iunie 1941, când Germania Nazistă a invadat URSS. Pierderile militare românești au fost de aproximativ 300.000 de oameni.
<obiectiv>1012, -Mănăstirea Comana
Datare – 1461.
Mănăstirea Comana este un edificiu religios inclus în Lista monumentelor istorice din România ctitorit de Vlad Țepeș în anul 1461, cu rol de mănăstire- cetate (ruinată până la finele secolului al XVI-lea).
Locul pe care a fost înălțată mănăstirea era odinioară o insulă, în mijlocul mlaștinilor, iar accesul se făcea pe o poartă aflată
în nordul incintei, după ce se traversa un pod de lemn, ușor de incendiat la vreme de primejdie.
La sfârșitul secolului al XVI-lea (1588), mănăstirea a fost reclădită de boierul Radu Șerban, folosind ruinele rămase de la vechea mănăstire, în special zidul de incintă.
În 1609, după ce a devenit domn al Țării Românești, Radu Șerban zugrăvește biserica mănăstirii Comana, punând să se intervină în pictura ce-l reprezenta, prin adăugarea însemnelor domnești. Această pisanie nu s-a păstrat, fiind înlocuită la refacerea din 1699 – 1700 cu o alta, a strănepotului
 
său, Șerban Cantacuzino, care va cinsti cum se cuvine numele străbunicului domnesc, pomenindu-l în înscrisul săpat deasupra intrării lăcașului ca prim ctitor al zidirii pe care o reface.
Radu Șerban moare în 1620 la Viena, unde se refugiase la pierderea domniei, și a fost înmormântat în biserica Sf. Ștefan din Viena. Soțul fiicei sale, Anca, Nicolae Pătrașcu, fiul lui Mihai Viteazul, moare în 1627 și este înmormântat în biserica sârbeasca din Raab (azi Györ în Ungaria).
În 1640 Anca și sora sa, Elina, vor aduce rămășițele domnești în țară și le vor îngropa la Comana, iar lespedea gropii comune de la Comana este pusă ulterior anului 1640.
La 1667 este înmormântat la Comana Drăghici Cantacuzino feciorul Elinei‚ care moare la Constantinopol și e adus în țară de fiul său, Șerban Cantacuzino. Tot aici va fi înmormântat mai apoi și Constantin, fiul spătarului Drăghici, după cum reiese din inscripția pusă pe mormânt la 1699 de Șerban.
Prin aceste înmormântări succesive se relevă trecerea Mănăstirii Comana în seama Cantacuzinilor din ramura lui Drăghici, biserica, ctitorie domneasca, devenind loc de înhumare a acestora.
Curând după înhumarea lui Drăghici și a fiului său Constantin, va fi înmormântată la Comana, Maria, prima soție a vornicului Șerban Cantacuzino, cel de-al doilea ctitor atestat al mănăstirii.
Alături de osemintele Ancăi, un alt mormânt, de dimensiuni mai mici, cuprinde rămășițele lui Mihail Pătrașcu, fiul Ancuței și al lui Pătrașcu Voievod, copil mort de ciumă în 1655, în regiunile căzăcești și reînhumat la Comana, probabil după 7 ani. La acea dată, mama sa, Anca, se afla încă în viata, ea murind probabil puțin înainte de 1668.
La 1699 Șerban Cantacuzino dăruiește Mănăstirii Comana un chivot de argint întru pomenirea părinților Drăghici și Păuna și soțiilor Maria si Andriana; informații ce denotă ca ei sunt înmormântați la Comana.
În același an, Șerban Cantacuzino începe restaurarea Mănăstirii Comana. Lucrările de reclădire au fost efectuate în spiritul reînnoirilor aduse în tehnica construcțiilor în epoca lui Constantin Brâncoveanu, ca rezultat al deosebitei dezvoltări culturale de-a lungul a trei domnii aproape succesive: Matei Basarab (1632 - 1654), Șerban Cantacuzino (1676 - 1688) și Constantin Brâncoveanu (1688 - 1714). La această restaurare el adaugă chilii noi la cele existente, repară și înalță zidurile și împodobește construcția cu elegantul foișor de pe latura de nord.
Înălțându-se din balustrada elegantă, zece coloane îl împodobesc pe cele trei laturi. Coloane de piatra tare dintr-o singura bucată, împodobite la capitel și bază cu ornamente vegetale. Două din cele zece coloane, aflate la extremități, sunt încastrate în zidul clădirii si au capitelurile împodobite cu vulturul bicefal, însemnul familiei Cantacuzino. Susținând arcuri de cărămidă în semicerc, cele zece coloane dau o notă de o deosebită frumusețe întregii construcții.
În incintă, Șerban reface biserica și înlocuiește vechea pisanie cu o alta, în care se înscrie în rândul ctitorilor. Această refacere a mănăstirii se încheie cu strămutarea înaintașilor într-un mormânt comun. Transformarea ctitoriei în „criptă” a familiei Cantacuzino explică atât strădania lui Șerban de a reface mănăstirea în 1699 - 1700, cât și revenirea sa din 1703, când zidește în incintă un paraclis pe care îl întărește, după obicei.
În august 1709 Șerban moare și va fi, la rândul său, înmormântat la Comana. Mormântul lui Șerban Cantacuzino nu se mai cunoaște la Comana; el a fost distrus o dată cu celelalte morminte în 1854 de către călugării greci.
În anul 1728, Mănăstirea Comana a fost închinată la Sfântul Mormânt, de către Nicolae Mavrocordat, deoarece nu au mai existat moștenitori direcți ai ctitorului care să se îngrijească de soarta ctitoriei. Prin aceste închinări, mănăstirea a început să-și piardă din averi și moșii.
Degradarea Comanei, semnalată de Neofit al Ungrovlahiei, se accentuează de-a lungul domniilor fanariote și este subliniată într-o serie de înscrisuri de danie ulterioare închinării, acte întocmite în intervalul 1728 - 1814 și semnate de domnitorii Nicolae Mavrocordat, Ioan Mavrocordat, Grigore III Ghica, Constantin Mavrocordat, Alexandru Ipsilanti, Alexandru Moruzi, Constantin Ipsilanti, Ioan Gheorghe Caragea.
În anul 1847, se pune problema unor reparații, arhitectul statului, Schlatter, propunând o reclădire, considerând că reparațiile nu se mai pot face, dar lucrările de reamenajare și reînsuflețire a lăcașului sfânt au început abia în 1854 când s-a refăcut din temelii biserica, distrugându-se probabil cu acest prilej mormântul ultimului ctitor, vornicul Șerban Cantacuzino și poate și acela al lui Nicolae vodă Pătrașcu.

Biserica Mănăstirii Comana, cu hramul Sf. Nicolae a fost refăcută în secolul al XIX-lea, iar în 1971 aceste lucrări au dus la descoperirea unui fragment de piatră funerară, inscripția acestei pietre indicând mormântul Ancuței, fiica lui Radu Șerban.
În anul 1908, întregul ansamblu arhitectonic de la Comana a fost restaurat prin grija Comisiunei Monumentelor Istorice, spre a cădea din nou în paragină, mai ales după cel de-al doilea război mondial.
Penultimele lucrări – ample, de restaurare a lăcașului de cult, au avut loc între anii 1970-1977 și au fost întrerupte în 1978, când s-a desființat Direcția Monumentelor Istorice. Biserica, grav afectată de cutremurele din 1977 și 1986 a fost consolidată în întregime în perioada 1988- 1990.[2]
În anul 2008, cu ajutorul Episcopiei Giurgiului, au fost restaurate interioarele casei și a beciurilor domnești, precum și biblioteca.
<obiectiv>1013, -Mausoleul Eroilor
În toamna anului 1916, în incinta mănăstirii Comana, trupele germane au început amenajarea unui cimitir de campanie.
În acest cimitir au fost înhumaţi 516 eroi dintre care:
- români-417 neidentificaţi şi 4 identificaţi;
- germani-13 neidentificaţi;
- bulgari-51 neidentificaţi;
- turci-31 neidentificaţi.
În anul 1919 Societatea „Cultul Eroilor“ a hotărât construirea unui mausoleu în incinta mănăstirii Comana. Lucrările la mausoleu au început în anul 1926 şi au fost finalizate în anul
1932.
Mausoleul de la Comana a fost înălţat, la iniţiativa lui Nicolae Iorga, pe ruinele fostului paraclis al cetăţii Comana, în curtea mănăstirii, în amintirea eroilor români din primul război mondial. Mormintele ostaşilor se aflaseră in curtea mănăstirii, iar osemintele au fost mutate în mausoleu. Potrivit surselor arhivistice, în cripta mausoleului au fost depuse osemintele a 720 de eroi, din care: 553 români (509 neidentificaţi şi 44 identificaţi); 151 bulgari neidentificaţi; 10 turci neidentificaţi; 4 ruşi neidentificaţi; 2 germani (unul neidentificat şi unul identificat). De asemenea, în mausoleu au mai fost înhumaţi, în cele 33 de cripte individuale reprezentate prin 19 firide, un număr de 42 de eroi români (27 identificaţi şi 15 neidentificaţi) . Cei 762 de eroi au fost exhumaţi din curtea mănăstirii Comana şi din diferite localităţi de pe raza judeţului Vlaşca (în prezent judeţul Giurgiu): Fălăştoaca, Uzum, Călugăreni, Dasta, Grădiştea, Poeni, Frasinu, Mihai Bravu, Pueni, Crânguri, Crucea de Piatră, Vlad Ţepeş, Strâmba, Băneasa, Adunaţii Copăceni, Novaci, Drăgăneşti, Poşta, Buda-Ilfov, Petroşeni, Stăneşti, Slobozia, Dărăşti, Prunaru, Buturugeni, Drăghineşti.
În mai 2002, pe latura frontală a mausoleului a fost amplasată o placă comemorativă în memoria a 5 aviatori britanici, prăbuşiţi cu avionul în balta Comana la 7 mai 1944 (osemintele acestora au fost repatriate).
Pe cripta cu osemintele eroilor sunt încrustate patru versuri semnate de Mircea Dem Rădulescu: „Cei ce căzut-au pentru ţară,/ Pe lanul câmpului bogat,/ Jertfind o-ntreagă primăvară,/ Nu au murit, ci-au înviat”.
În anul 1944, cand a fost bombardat Bucureştiul, o baterie antiaeriană germană, aflată în pădurea Comana, a doborât un avion britanic. Cinci dintre militarii englezi au murit şi au fost înmormântaţi în
 
curtea mănăstirii. Trei au ramas teferi, iar sătenii i-au predat autorităţilor române, ca să nu cadă în mâinile nemţilor. În 1946, cei trei au fost eliberaţi, iar cei morţi au fost deshumati şi duşi în ţara lor natală.
<obiectiv>1014, - Aerodrom Comana
Teren categorie medie, plasticitate tare, adancime de
inghet 0.9-1 m, prima panza freatica 12 m, zona macroseismica F.
Clasa de spatiu aerian (C/CTR , G , LRR/D): G
Orientarea pistei: 24/6
Inclinatia pistei: 17 grade NV-SE Vanturile dominante: directia Est (21,2%), directia Vest (16,3%)
Cota centrului pistei: 49 masl Lungimea pistei (distanta intre praguri): 517 m
Latimea utila: 40 m
Obstacole semnificative pe pantaă 300 m de pragul de 240 grade copaci + cabluri la aproximativ 25 m
Natura suprafetei pistei: iarba
Frecventa radio TWR: 123.45 MHz
Servicii oferite:
- Cursuri de pilotaj în vederea obținerii licenței pentru aeronave ultraușoare: avioane, paramotoare, motodeltaplane
- Salturi cu parașuta
-Închirieri aeronave pentru zboruri utilitare și de agrement
-Închirieri aeronave pentru campanii publicitare
- Workshop-uri bazate pe comunicare, relaționare și dezvoltare personală, îmbinate cu activități sportive deosebite: zbor, echitație, airsoft.
- Cursuri de orientare turistică, prim ajutor și protecția mediului.
- Agrement pe zăpadă: schiat cu kite, sanie cu cai, jocuri în echipa.
În fiecare an, aici se organizează Festivalul Internațional de Zbor și Sport Extrem Giurgiu.
La fiecare ediție, majoritatea piloților prezenți sunt din România Și Bulgaria, însă vin și piloți din Italia, Ungaria, Turcia etc.
Festivalul reunește deopotrivă producătorii și distribuitorii de echipamente sportive. Festivalul este deschis publicului și are ca scop promovarea sportului și a activităților outdoor către toate categoriile de vârstă.
Festivalul oferă tuturor ocazia de a participa la un program de inițiere în tehnica pilotajului, acesta fiind susținut de piloți instructor.
Cazarea partipanților este asigurată gratuit, în zona de campare sau aceștia pot opta pentru cazare la unitățile de cazare din împrejurimi.
 
<obiectiv>1015, -Biserica Adormirea Maicii Domnului
 Biserica a fost construită prin anul 1882 și are ca hram Adormirea Maicii Domnului.
Forma bisericii este de tip cruce.
În icoanele bizantine și în arta medievală occidentală, este întâlnită adeseori imaginea Maicii Domnului pe patul de moarte, înconjurată de apostolii ce suferă și se roagă alături de ea. Această scenă pare a deriva din numeroase scrieri apocrife ce au descris în amănunt ultimele zile trăite pe pământ de Sfânta Fecioara Maria, moartea sa, înmormântarea, învierea și înălțarea ei la ceruri.
Variante ale acestor povestiri ori
legende au supraviețuit în texte siriene și grecești datând dintr-o perioadă cuprinsă între secolul al III-lea și cel de-al cincelea. Împăratul Mauricius (582-602) a consacrat data de 15 august celebrării Adormirii Maicii Domnului ("Koimesis" sau "a adormi") pe cuprinsul întregii biserici bizantine, această zi de aniversare a morții Sfintei Fecioare Maria fiind adoptată la sfârșitul secolului al șaptelea și de către biserica romană. Odată cu intrarea oficială a acestei sărbători în calendarele bisericești, narațiunile referitoare la ea și-
au croit calea spre predicile, doctrinele și operele artistice religioase.
Într-o predică grecească timpurie ce celebra Adormirea Maicii Domnului, episcopul Ioan al Tesalonicului (610-649) pretindea că a cules diferite mărturii ale morții acesteia, ce descriau numai ce s-a întâmplat cu adevărat atunci. Potrivit acestei versiuni, un înger al Domnului i-a vestit Sfintei Fecioare Maria ca urma să moară peste trei zile. Ea și-a chemat rudele și prietenii să rămână împreună cu dânsă două nopți, cerându-le să cânte imnuri de slavă în loc de a intona cântece de întristare. Și-a făcut apariția și Sfântul Apostol Ioan, urmat de ceilalți apostoli, toți fiind purtați acolo pe nouri din toate colțurile lumii. În timpul celei de-a doua nopți, Sfântul Apostol Petru a predicat, îndemnându-i pe toți cei prezenți să "ia curaj" de la Maica Domnului și să ducă o viață plină de virtute în așteptarea propriilor lor morți. A doua zi, în vreme ce Sfânta Fecioara Maria zăcea la pat, Iisus a venit la ea însoțit de numeroși îngeri. Atunci când Domnul, avându-l alături pe Arhanghelul Mihail, a intrat în odaia ei, "Sfânta Maria a simțit că viața sa a ajuns la o culme de împlinire, fața ei îndreptându-se zâmbitoare către Iisus. Apoi, Domnul a luat sufletul ei și l-a pus în mâinile Arhanghelului Mihail."
A urmat înmormântarea, ce a fost puțin întârziată de o căpetenie a preoților evrei scoasă din minți, care s-a repezit plină de mânie la sicriu; mâinile lui s-au încleștat de catafalc, fiindu-i tăiate pe loc, până când aceasta s-a căit și brațele i-au fost lipite din nou de trup, fiind complet vindecat. La trei zile după înmormântare, apostolii au deschis sicriul Maicii Domnului, "dar nu au găsit nimic altceva decât straiele sale de îngropăciune; căci ea fusese luata de Hristos, Domnul ce devenise carne din carnea ei, pentru a o duce către locul moștenirii sale eterne, mereu vii."

<obiectiv>1016, – Mănăstirea Buna Vestire
 În Muntenia a existat un spaţiu geografic, în jurul oraşului Bolintin-Vale, care s-a aflat, de-a lungul istoriei, la răscruce de drumuri şi hotare ale judeţelor Vlaşca, Teleorman, Dâmboviţa, Ilfov şi Giurgiu. Locul acesta, ca într-o adevărată ,,ţară a râurilor”, este scăldat de apele Sabarului, Argeşului, Ilfovăţului, Neajlovului şi Dâmbovnicului. Cercetări arheologice evidenţiază faptul că pe acest colţ de rai românesc, situat cândva în plin codru al Vlăsiei, au existat comunităţi omeneşti, din cele mai vechi timpuri. Pe aici au
dăinuit peste secole şi numeroase lăcaşuri ale credinţei noastre ortodoxe. Sfinte biserici sunt şi acum, dar despre aşezările monahale ce au existat în această parte a Munteniei, se mai păstrează puţine informaţii.
Hrisoavele şi documentele istorice arată că în acest perimetru geografic se găseau şapte aşezări monahale: Mănăstirea Buna Vestire de la Bolintin (atestată la anul 1433), Mănăstirea Babele (atestată la 1457), Mănăstirea Căscioarele (atestată la 1505), Mănăstirea Glavacioc (atestată la 1507), Mănăstirea Strâmbu (Găiseni- atestată 1510), Mănăstirea Roata (atestată 1668), Schitul Radu Vodă (Pădureni).
Referitor la Mănăstirea Buna Vestire din Pădurea cea Mare de la Bolintin, se cunoaşte că a fost ctitorită de Pilea logofătul în timpul domniei lui Mircea cel Bătrân şi a fiului său, Mihail. O trimitere clară la ctitorul sfântului lăcaş apare în hrisovul dat de Alexandru Aldea Coconul pentru mănăstirea care a fost făcută din temelia ei de răposatul Pilea logofătu.
Pilea logofătul a deţinut această funcţie atât în timpul lui Mircea cel Bătrân, mare ocrotitor şi ziditor de biserici, cât şi în scurta domnie a fiului său, Mihail. Acest lucru face ca lăcaşul monahal să primească şi de la domnii ce vor urma o atenţie deosebită, fiind aşezată în rândul marilor ctitorii mănăstireşti din aceeaşi perioadă. Astfel că, în următoarele secole, puţini sunt domnitorii care să nu dea atenţie Mănăstirii de la Bolintin.
La 15 martie 1433, Alexandru Aldea emite primul hrisov care atestă existenţa mănăstirii. „1433 (6941) Martie- Târgovişte- Hrisovul lui Alexandru marele voievod, ce-l dă mănăstirii din Pădurea cea Mare, unde este Bunavestire, peste apa Argeşului, împotriva Bucşanilor, ca să-i fie satu ce sa numeşte Bolintinu jumatate, i proci”.
Mănăstirii de la Bolintin i s-au făcut danii şi întăriri de moşii care s-au întins mai ales peste satele Ogrezeni, Malu-Spart, Bucşani şi Bolintin, când treci apa Argeşului, pe valea râului Ilfovăţ, până în apa râului Răstoaca (Sabar). Aceste moşii le întâlnim pe rând în hrisoavele date cu blestem de domnii Ţării Româneşti, ca fiind ale mănăstirii.
Datorită situării ei într-un loc cu pământuri mănoase, mănăstirea, pentru o lungă perioadă de timp, a dus o existenţă prosperă, adăpostită fiind şi în mijlocul pădurii de la Bolintin sau Pădurea cea Mare. După domnia lui Mihai Viteazul, în anul 1605, sub ameninţarea turcească crescândă, călugării de la mănăstirea Buna Vestire au îngropat odoarele mănăstirii. Din anul 1651, moşiile mănăstirii sunt preluate de Mănăstirea Mihai-Vodă de la Bucureşti, dar abia din 1747 va intra de drept în posesiunea pământurilor fostei mănăstiri de la Bolintin prin „poruncă domnească”, pe care le va administra până la secularizarea averilor mănăstireşti în 1864.

comuna Călugăreni, județul Giurgiu.
<obiectiv>1017, - Crucea de piatră Mihai Viteazu
 În 1862, pentru protecție, monumentul este încadrat într-o capelă, ce dispune de geamuri laterale și un acoperiș din tablă de plumb.
Monumentul de la Călugăreni amintește de lupta din 13-23 august 1595.
Oastea munteană condusă de domnul Țării Românești Mihai Viteazul, întărită de câțiva ardeleni trimiși de Sigismund Bathory, a încercat să oprească oastea otomană invadatoare condusă de Sinan Pașa, al cărei obiectiv era transformarea Țării Românești în pașalâc.
Operațiunea lui Mihai nu a reușit, ea fiind urmată de ocuparea Bucureștiului de către turci și de retragerea tactică a lui Mihai în munți. Ulterior, întărit cu o armată mai mare, Mihai avea să-i îndepărteze pe otomani, învingându-i decisiv în bătălia de la Giurgiu, la mijlocul lunii octombrie 1595.
Raportul de forțe era net favorabil oștii otomane. Nicolae Bălcescu, citând surse contemporane, arată: „Într-adevăr, armata lui [Sinan] era, cum știm, de 180 mii ostași, mai mult decât de zece ori mai mare ca a lui Mihai Vodă, care, cu toate ajutoarele ce primi din Moldova și Ardeal, d-abia se urca la 16 mii oameni și 12 tunuri”.
În ceea ce privește efectivele oștirii creștine, se poate aprecia că Mihai Viteazul a avut sub comanda sa cel mult 10.000 de militari și un parc de artilerie compus din 12 tunuri mari de câmp.
Cronica oficială vorbește de 8.000 de munteni și 2.000 de unguri. Acest raport de forțe net defavorabil aliaților explică alegerea făcută de voievod pentru terenul de la sud de Călugăreni, care era împădurit, mlăștinos, străbătut de râul Neajlov, în care deplasarea atacatorilor se putea face numai pe un singur drum, cu un punct obligatoriu de trecere peste podul îngust de peste râu.
În acest spațiu, superioritatea numerică a turcilor nu a putut fi valorificată, configurația terenului impunând atacul în valuri, fără a fi cu putință desfășurarea largă pe flancuri.
Un număr de 7.000 de otomani au căzut pe câmpul de luptă, iar tunurile acestora și un steag verde al profetului au căzut în mâinile românilor.
Prin victoria obținută la Călugăreni, Mihai reușise să atingă principalele obiective: a provocat pierderi importante dușmanului, l-a demoralizat și întârziat înaintarea turcilor, a câștigat timpul necesar pentru concentrarea forțelor antiotomane.
În anul 1682, domnitorul Șerban Cantacuzino ridică o cruce impunătoare din piatră, chiar pe locul în care bătălia a fost câștigată.
Pe lateralele interioare ale crucii se poate observa lupta purtată de voievod.
Odată cu trecerea timpului, în apropierea monumentului a luat naștere un sat, numit în prezent, Crucea de piatră, făcând parte din

<obiectiv>1018, -Biserica Sf. Ilie
Biserica Sfântul Ilie din Crucea de Piatră a fost construită în anul 1938, cu cheltuiala lui Ilie Stoian și a soției lui, Aneta. Biserica a fost ridicată spre pomenirea veșnică a eroilor căzuți în lupta împotriva păgânilor, pentru apărarea patriei și a credinței strămoșești. Biserica este situată aproape de locul în care, în 1595, Mihai Viteazu îi învingea pe turci.
Ilie Stoian a suportat cheltuielile pentru casa parohială pentru locuinţa preotului, respectiv pentru sfinţirea noului locaş de închinare în ziua de Duminică 30 Octombrie 1938.
În plus, din moşia sa boierul a mai înzestrat biserica şi cu aproximativ 4 pogoane de pământ arabil.
Foarte important este că preotul numit acolo, a lucrat ca angajat particular al boierului ctitor, fiind întreţinut de către acesta de la hirotonia preotului (Drăgan), din Octombrie 1938 şi până în Aprilie 1940 când acesta din urmă a fost trecut la bugetul Ministerului Cultelor. Pentru aceste fapte, Ilie C. Stoian şi soţia sa, Aneta, au fost declaraţi ctitori ai bisericii din satul Crucea de Piatră, eliberându-li- se, de către Sfânta Arhiepiscopie a Bucureştilor, Mitropolia Ungro Vlahiei, diploma de ctitori, chiar la momentul sfinţirii bisericii.
Cei doi ctitori, Ilie C. Stoian şi soţia sa Aneta, îşi au veşnica odihnă chiar în această biserică cu hramul ”Sf. Ilie Tesviteanul”.
Ilie a fost un proroc evreu, menționat în cap. 17-20 din A treia carte a regilor din Vechiul Testament.
Pe 20 iulie se sărbătorește ridicarea la cer a Sfântului Ilie, Tesviteanul. Sf. Ilie este celebrat ca un mare făcător de minuni și aducător de ploi în vreme de secetă. A activat în Regatul de Nord, în timpul regelui Ahab. Acesta s-a căsătorit cu o principesă păgână, Isabela, care l-a ademenit și pe el să cadă în idolatrie; lipsa de pioșenie și depravarea predecesorilor săi ajunse la culme. Sfântul și Marele Prooroc Ilie l-a abordat în chip direct purtând o aprigă luptă pentru dreapta credință a poporului care prin exemplu mai marilor săi era târât în idolatrie. La cuvintele Profetului, o secetă groaznică se abătu atunci asupra pământului. Din porunca lui Dumnezeu, Proorocul părăsi ținutul lui Israel și se duse la râul de Chorrath (Kerrith). Se adăpa cu apa cascadei iar Domnul îi trimise corbi pentru a-i duce pâine dimineața și carne seara, ca să trezească în prooroc mila pentru poporul care suferea. Când cascada secă, Dumnezeu îl trimise la Sarepta din Sidon, lăsându-l să vadă efectele dezastruoase ale secetei, pentru a trezi încă o dată în el milă. Ilie ajunse la o văduvă săracă, păgână, care aduna lemne pentru a coace pâine pentru ea și fiul ei. În ciuda sărăciei, ea puse înainte de toate datorate ospitalității și îndată ce Proorocul i-o ceru, ea îi pregăti o pâine, cu făina și uleiul pe care le mai avea. Primi fără întârziere răsplata ospitalității sale : la cuvântul Proorocului, covata sa cu faină și urciorul cu ulei nu se mai goliră până la revenirea ploii. Trecuseră câteva zile de când Ilie era găzduit la această văduvă, când fiul ei muri. Ilie îl luă pe copil, îl urcă la etaj acolo unde locuia el și după ce a suflat de trei ori asupra trupului neînsuflețit îl înapoie pe tânărul băiat viu mamei sale, profețind astfel învierea morților.
 
Ajuns prin râvna sa pe culmea cea mai de sus a virtuții, Sf. Prooroc Ilie nu a trecut la cele veșnice, ci a fost ridicat la cer fiind considerat demn de a vedea față în față slava Dumnezeului întrupat, alături de Moise și de cei trei Apostoli în ziua Schimbării la față (cf. Matei 17).
<obiectiv>1019, - Biserica Sfânta Cuvioasa Parascheva
 Istanbul). Se spune că pe când avea 10 ani, Cuvioasa Parascheva a auzit într-o biserică cuvintele Mântuitorului care o determină să-și dăruiască hainele sale săracilor.
Urmând sfaturile unor viețuitori alesi, se îndreaptă spre ținutul Pontului, oprindu-se la mănăstirea Maicii Domnului din Heracleea, unde va rămâne cinci ani. De aici a plecat spre Țara Sfântă, în dorința de a-și petrece restul vieții în locurile sfinte. După ce a văzut Ierusalimul, s-a așezat într-o mănăstire de călugărițe în pustiul Iordanului.
Din Constantinopol s-a îndreptat spre Epivat, fără să spună cuiva cine este și de unde vine. Aici, și-a dat sufletul. A fost îngropată ca o străină. Potrivit tradiției se spune că un marinar a murit pe o corabie, iar trupul i-a fost aruncat în mare. Pentru înmormântarea acestuia s-a săpat o groapă și s-a descoperit trupul Prea Cuvioasei Parascheva neputrezit și plin de mireasmă. Cu toate acestea, au pus alături de ea și trupul corabierului. Dar în noaptea următoare, unuia din creștinii care săpaseră groapa, i s-a arătat în vis o împărăteasă, înconjurată de îngeri, iar unul dintre aceștia îl mustra pentru că n-a scos din groapă trupul Cuvioasei Parascheva, iar împărăteasa, care nu era alta decât Cuvioasa Parascheva", i-a poruncit să ia degrabă trupul ei și să-l așeze undeva la loc de cinste.
Credinciosii au luat trupul Cuvioasei din mormânt și l-au așezat în biserica Sfinții Apostoli din Kallicrateia. Îndată au avut loc vindecări minunate în urma rugăciunilor care se făceau lângă cinstitele sale moaște.
În anul 1238, moaștele Sfintei au fost mutate la Tarnovo, în Biserica cu hramul Maicii Domnului.
În anul 1393, Bulgaria cade sub ocupația turcilor, iar bisericile au fost transformate în moschei. Este anul în care sfintele moaște sunt mutate la Vidin, pentru 5 ani.
După lupta de la Nicopole din anul 1396, moaștele Sfintei vor ajunge din Vidin la Belgrad - Serbia, în 1398.
În 1521, sultanul Suleiman Magnificul cucerește Belgradul. Moaștele Sfintei sunt duse la Constantinopol, în palatul sultanului. Au fost răscumpărate de la turci de Patriarhia Ecumenică și așezate în Biserica Panmakaristos. După transformarea acestei biserici în moscheie, moaștele au fost duse în mai multe biserici: Vlaherne (1586), Sfântul Dumitru de la Xiloporta (1597) și Sfântul Gheorghe din Fanar - noul sediu al Patriarhiei Ecumenice (1601).
Biserica „Cuvioasa Paraschiva” este un lăcaș sfânt, construit în anul 1873, în formă de cruce și se află în incinta cimitirului sătesc.
Hramul bisericii este Sfânta Cuvioasa Parascheva. Sfanta Parascheva s-a născut în secolul al XI-lea, în satul Epivat din Tracia, în apropiere de Constantinopol (azi

Vasile Lupu ctitorind la Iași biserica "Sfinții Trei Ierarhi", plătește toate datoriile Patriarhiei Ecumenice, și astfel, patriarhul Partenie I și membrii Sinodului au hotărât să-i ofere, drept recunoștință, moaștele Cuvioasei.
Moaștele Cuvioasei Parascheva au fost aduse în Moldova de domnitorul Vasile Lupu (1634-1653) și așezate pe 14 octombrie 1641, în Mănăstirea „Sfinții Trei Ierarhi“. În anul 1887, moaștele Sfintei Cuvioase Parascheva au fost mutate în Catedrala mitropolitană din Iași.
<obiectiv>1020, - Biserica Adormirea Maicii Domnului
Ctitorie a lui Constantin Șerban Basarab, Sf. lăcaș al satului Dobreni a fost construit între anii 1642-1646 , a fost inaugurat în data de 15 august 1645 și are hramul „Adormirii Maicii Domnului ”.
Constantin Șerban Basarab, numit și Cârnul (a avut nasul tăiat), a fost domnitor al Țării Românești în perioada 19 aprilie 1654 - 26 ianuarie 1658.
Așezată pe malul drept al Cociocului, Biserica construită în formă de navă este o construcție impunătoare cu lungimea de 19 m, lățimea de 9 m și înălțimea de 17 m.
Este construită în stil tradițional, cu latura de la răsărit dispusă în semicerc, cu o singura turlă, așezată pe pronaos, ce a servit inițial drept
clopotniță la care se avea acces printr-o ușă aflată în pronaos și o scară de lemn în spirală. Decorațiunile exterioare constau în modele, arcade executate în tencuială, dispuse pe două rânduri și delimitate de un brâu. Ferestrele și ușa de la intrare sunt încadrate în rame de piatră cu modele geometrice sculptate și cu grilaje de fier forjat, iar ușa este din lemn masiv.
Deoarece structura de rezistență a vechii clopotnițe nu mai putea susține clopotul bisericii, a fost construită o nouă clopotniță în anul 1935 la intrarea în curtea bisericii, clopotnița împodobită cu frumoase picturi.
Turla bisericii se compune din două trepte, prima treaptă este de formă pătrată, se continuă cu o a doua treaptă de formă octogonală, al cărei acoperiș are formă de cupolă. Aceasta din urmă a fost construită inițial din cărămidă, dar pentru că s-a dărâmat în urma unui cutremur, a fost refăcută din lemn acoperit cu tablă.
Pardoseala bisericii este realizată din piatră, iar în pronaos se află o parte din pictura originală distingându-se pe peretele nordic tabloul votiv reprezentându-l pe Constantin Șerban și alături de soția și fiica sa susținând pe mâini o imagine a bisericii. Tot în pronaos pe pardoseala de lângă peretele răsăritean se află mormântul Ilincăi mama lui Constantin, mormânt deasupra căruia este așezată o placă funerară.
În perioada 1982-1984 s-au efectuat lucrări de consolidare a bisericii afectată grav de cutremurul din anul 1977, realizându-se trei centuri din beton armat unite cu 14 stâlpi de susținere.
Naosul este separat de pronaos prin două coloane masive din cărămidă care susțin turla principală.
În naos și altar nu se mai păstrează pictura originală, actuala datând din anul 1899. Ea a fost repictată între anii 1989-1996.
Începând cu anul 1998 s-a trecut la procesul de restaurare a picturii originale din pronaos, o pictură de o frumusețe rară asemenea renumitelor mănăstiri din Nordul Moldovei, proces ce s-a încheiat în anul 2009.
 
De-a lungul timpului Biserica a cunoscut ample lucrări de împodobire și înfrumusețare ceea ce o face să fie o mărturie vie peste veacuri a frumuseții sufletelor dobrenarilor și de ce nu ale romanilor.
<obiectiv>1021, -Monumentul eroilor
Monumentul a fost ridicat în memoria celor care și-au pierdut viața în războiul pentru independență și în primul război mondial.
În urma războiului pentru independență, România a obținut independența față de Imperiul Otoman. Pe 16 aprilie 1877, Principatele Unite și Imperiul Rus au semnat un tratat la București care permitea trupelor ruse să traverseze teritoriul tării în drumul spre Balcani, cu condiția respectării integrității teritoriale a României.
În România a fost declarată mobilizarea trupelor. Aproximativ 120.000 de soldați au fost masați de-a lungul Dunării pentru apărarea țării în fața unui eventual atac al turcilor. Imperiul Rus a declarat război Imperiului Otoman pe 24 aprilie 1877, iar trupele ruse au intrat în România pe la Ungheni, peste nou construitul pod de peste Prut, opera cunoscutului inginer francez Gustave Eiffel. În războiul pentru independență pierderile suferite au fost 4.302 morți și dispăruți, 3.316 răniți și 19.904 bolnavi.
Forțele mobilizate de către România în anul intrării sale în primul război mondial (1916) au reprezentat, din punct de vedere numeric, 15% din populația țării, adică 1.083.000
oameni. Efectivele armatei române la data mobilizării au fost de 833.758 – trupă și circa 18 000 ofițeri, ceea ce însemna 23 de divizii de infanterie și două divizii de cavalerie.
Bătălia de la Turtucaia 1 aug. – 6 sep. 1916 - În această confruntare, armata română a suferit o grea înfrângere din partea trupelor germano-bulgare. S-au înregistrat 6 000 de morți și răniți, în timp ce 28 000 de militari au fost făcuți prizonieri.
Bătălia pentru București 29 noi. – 3 dec. 1916. A constituit ultima încercare a trupelor române, comandate de generalul Constantin Prezan, de a apăra Capitala în fața invaziei Puterilor Centrale. Cele mai crâncene lupte s-au desfășurat în zona Călugăreni. Deși la început armata română a obținut unele succese, în cele din urmă a fost nevoită să se retragă, Bucureștiul fiind ocupat.
Bătălia de la Mărăști 22 iul. - 1 aug. 1917. S-a desfășurat între 22 iulie și 1 august 1917 și a fost o operațiune ofensivă a armatei române și armatei ruse cu scopul de a încercui și distruge Armata a 9-a Germană. Bătălia de la Mărăști a reprezentat un important punct de cotitură în desfășurarea operațiunilor militare pe frontul românesc dar a și contribuit și la ridicarea moralului ostașilor români. Reorganizate și temeinic instruite dar având și experienta campaniei din 1916, trupele române s-au dovedit a fi un adversar capabil de a pune probleme și chiar de a învinge redutabilele armate germane și austor-ungare.
Bătălia de la Mărășești 6 -16 aug. 1917. A fost cea mai importantă operațiune militară desfășurată de Armata Română în timpul Primului Război Mondial. A fost o operațiune complexă, de apărare și menținere a liniei frontului punctată cu numeroase riposte ofensive din partea românilor.
 
<obiectiv>1022, - Muzeul Sătesc Frătești
 Înființat în 1978, Muzeul Sătesc din Frătești, județul Giurgiu a fost denumit simbolic "Muzeul Școlar Dacia".
Acesta cuprinde o colecție de unelte de silex, ceramică din epoca fierului (Hallstatt și La Tene), unelte și podoabe din epoca fierului, toate descoperite prin săpături arheologice efectuate în zona comunei și în vecinătatea ei, unelte agricole și piese de port popular.
Muzeul este structurat pe mai multe secţii. Cea mai importantă este cea de istorie veche, care cuprinde colecţii de silexuri, vase şi fragmente ceramice,
unelte şi arme, idoli zoomorfi şi antropomorfi din paleolitic şi neolitic etc.
În cariera de pietriş şi nisip a satului, prin anii ’70, au fost descoperite fosile de cerb uriaş, fragmente osoase ale unui strămoş al elefantului, oase de camelide, de rinocer şi de multe alte animale, aduse aici, în muzeu.
O altă secţiune este cea dedicată epocii metalelor. Din epoca bronzului datează o importantă aşezare identificată în vechea vatră a satului. De acolo au fost prelevate resturi ceramice, vase întregi, o seceră, un toporaş din bronz, alte câteva obiecte din acelaşi material.
Epoca dacică este foarte bine reprezentată. Din acest motiv s-a dat numele muzeului sătesc «Dacia». Avem în colecţii artefacte care provin din două aşezări dacice, una situată în apropierea actualului Frăteşti, iar alta, mai mare şi mai bogată, pe vatra veche a satului. Din această perioadă se dețin vase din ceramică cenuşie şi neagră, fructiere, ulcele, opaiţe, obiecte de podoabă şi chiar un cârlig de pescuit.
În 1968, a fost descoperit un tezaur dacic de secol II-I î.Hr., care cuprinde peste 200 de monede de argint, fără inscripţii, pe avers cu un cap stilizat de zeitate, iar pe revers cu un călăreţ pe cal, reprezentaţi prin linii şi globule.
Muzeul mai deţine şi o bogată colecţie etnografică, una de carte şi multe multe alte obiecte.
<obiectiv>1023, - BISERICA SF ECATERINA FRĂȚEȘTI
Monumentul Biserica parohiei Frățești din municipiul Giurgiu își sărbătorește hramul de sărbătoarea Sfintei Mucenițe Ecaterina.
Sfântul lăcaș a fost ridicat după Războiul de Independență a României și a fost sfințit în anul 1980.
În fiecare an, de sărbătoarea hramului credincioșii prezenți au posibilitatea să se închine și la particele din moaștele Sfintei Mare Mucenițe Ecaterina care au fost dăruite sfântului locaș din localitatea Frătești de către Întâistatatorul eparhiei Giurgiului în anul 2008. De la primirea sfintelor moaște satul a fost ferit de multe rele, iar in parohie au avut mult spor duhovnicesc.
Frătești este o comună în județul Giurgiu, Muntenia, România, formată din satele Cetatea, Frătești (reședința) și Remuș.
Comuna se află în sudul județului, la nord de municipiul Giurgiu. Este străbătută de șoseaua națională
 
DN5, care leagă Giurgiu de București, precum și de șoseaua națională DN5B, care leagă Giurgiu de Ghimpați. Prin comună trec și liniile de cale ferată București-Giurgiu (pe care este deservită de stația Frătești) și Videle-Giurgiu (pe care este deservită de halta de mișcare Bălănoaia și de halta de călători Cetatea).
Conform recensământului efectuat în 2011, populația comunei Frătești se ridică la 5.361 de locuitori, în scădere față de recensământul anterior din 2002, când se înregistraseră 5.616 locuitori. Majoritatea locuitorilor sunt români (88,4%), cu o minoritate de romi (5,45%). Pentru 6,08% din populație, apartenența etnică nu este cunoscută. Din punct de vedere confesional, majoritatea locuitorilor sunt ortodocși (91,62%), cu o minoritate de adventiști de ziua a șaptea (1,59%). Pentru 6,08% din populație, nu este cunoscută apartenența confesională.
La sfârșitul secolului al XIX-lea, comuna făcea parte din plasa Marginea a județului Vlașca și era formată numai din satul de reședință, cu 2011 locuitori. Existau în comună o biserică și o școală mixtă, iar principalii proprietari erau moștenitorii doamnei Momulu.[7] La avea vreme, pe teritoriul actual al comunei mai funcționa în aceeași plasă și comuna Bălănoaia, cu satele Bălănoaia, Coșoveni, Nazâru, Oncești, Turbatu, Cantemir și Ruica, având în total 2130 de locuitori; existau și aici (la Bălănoaia, Turbatu, Oncești și Cantemir).
Anuarul Socec din 1925 consemnează comuna Frătești în plasa Călugăreni a aceluiași județ, având 2540 de locuitori în satele Daia și Frătești; iar comuna Bălănoaia în plasa Dunărea, cu 2350 de locuitori în satele Bălanu, Bălănoaia, Oncești și Turbatu. În 1931, a apărut și comuna Remuș cu satul Remuș, drept comună suburbană a comunei urbane Giurgiu, iar comuna Bălănoaia a rămas cu satele Bălănoaia și Turbatu și devenind și ea comună suburbană a Giurgiului. În 1950, comunele Remuș, Frătești și Bălănoaia (denumită acum Turbatu) au fost incluse în orașul regional Giurgiu din regiunea București. Satul și comuna Turbatu au luat în 1964 numele de Cetatea.
În comună sunt 5 construcții clasificate ca monumente de arhitectură: biserica „Sfinții Apostoli Petru și Pavel” și „Adormirea Maicii Domnului” (1864) din satul Cetatea; ruinele bisericii din Siliște (dinainte de 1791); Casa Marin Popescu (1840), azi muzeu sătesc; casa Marin Slăvuică (1850); și biserica „Sfânta Ecaterina” (1880), ultimele patru toate din satul Frătești.
<obiectiv>1024, - Biserica Adormirea Maicii Domnului
Peste Vale, în Uliţa Mare a fost străvechea vatră a satului Găujani. Aici a fost şi biserica veche a satului , cu o vechime de peste 300 de ani care a dăinuit până în iarna anului 1962, când s-a prăbuşit din cauza zăpezii, deteriorându-i-se acoperişul. Aceasta biserică a servit cultului până în anul 1882 când sătenii au construit din lemn de molid biserica din Deal, care a servit cultului până în anul 1950 când a fost demolată, deoarece lemnul se carbonizase, fiind pus în pereţi verde, iar pereții fiind tencuiţi cu mortar de var proaspăt. Pe aceleaşi temelii, pe locul vechii biserici cu hramul Sfântul Nicolae, s-a construit între anii 1950-1962 biserica de azi. Piatra de fundaţie s-a pus pe data de 18 mai 1950.
Biserica s-a târnosit la Rusalii în 1962 de către P.S. Iosif Gafton, Episcopul Râmnicului şi Argeşului. Acest lăcaş s-a construit din iniţiativa enoriaşilor sub îndrumarea Consiliului Parohial condus de preotul Ion Ungureanu şi de epitropul Nicolae Telebuş.
Preotul n-a avut fericirea să apuce târnosirea bisericii, murind aproape în ajunul sfinţirii. Se zice că meşterii ar fi luat măsură după el şi ar fi aşezat-o în zidul bisericii.
 
Pictura şi împodobirea s-a făcut sub păstorirea şi prin stăruinţa Pc. Pr. Ion Tomescu. Toată munca necalificată şi transporturile de material s-au făcut de obştea satului.
Biserica din Gaujani este construită în întregime din cărămidă veche oltenească, atât zidurile cât și bolțile interioare. Are forma de cruce cu două turle, așezate deasupra bolții în pronaos și în naos.Turlele sunt zidite și acoperite cu tablă. Zidurile bisericii au o grosime de 60 cm.
În partea estică este situat cimitirul bisericii.
Tot în partea de est a bisericii, la intrarea în cimitir se află o cruce ridicată (în anul 2010) în cinstea locuitorilor satului Găujani care au murit pentru apărarea țării.
Terenurile Bisericii Găujani au fost redobândite după revoluție treptat: 7 hectare de pășune și 27 hectare de pădure.
Starea spațiului liturgic și a obiectelor de cult este bună, biserica fiind înzestrată cu obiecte de cult pentru buna ei funcționare (8 rânduri de veșminte preotești, 1 rând acoperăminte pentru Sfânta Masă, 8 acoperăminte pentru sfintele vase.
<obiectiv>1025, - Biserica Adventistă
Conform datelor statistice 2,98% din populația comunei Găujani sunt adventiști de ziua a șaptea.
Pentru a veni în sprijinul cetățenilor care îmbrățișează această religie s-a construit în sat biserica adventistă. Primul misionar adventist pe actualul teritoriu al României a fost un fost preot catolic, de origine poloneză, Mihail Bellina Czechowski. Născut în 1816, s-a format în atmosfera severă și elevată a mănăstirilor poloneze între 1835-1849. Sensibil la nedreptățile sociale și la relaxarea morală a clerului, ajunge la Roma, unde încearcă un demers pentru reformă apoi emigrează în Lumea
Nouă unde îmbrățișează convingerile adventiste în 1856.
În 1864 pleacă spre Europa cu dorința de a împărtăși locuitorilor vechiului continent adevărurile descoperite. Astfel, după Italia, Elveția, Franța și Austro-Ungaria, în 1869 Czechowski ajunge în Transilvania împărtășind adevărurile descoperite la Cluj, Bistrița, Turda, Gherla, Beclean, Pata, Cojocna și Luncani, pentru ca apoi, trecând prin Cernăuți, să însoțească la Pitești, pe negustorul Tache Fotescu. Aici a început să predice în casa lui Garabet Hagi Aslan, unul dintre furnizorii casei regale. Doi dintre fii acestuia, Toma și Mitica devin, împreună cu familiile lor, primii adventiști.
La Cluj, în 1890, în familia lui Johann Rottmayer, reprezentant al Societății Biblice Britanice, se convertesc soția și una dintre fiice, iar mai târziu și acesta. În casa lui se va întâlni primul grup de adventiști din Cluj și tot acolo, într-o cameră special amenajată în mansardă, urmează să poposească următorii misionari.
Tot prin germani, de data aceasta emigrați din Crimeea în Dobrogea, din cauza prigoanei pe de o parte, iar pe de alta, ca urmare a invitației lui Carol I pentru a crește cai de rasa, se naște un al treilea izvor al adventismului, în 1891.
L. R. Conradi, apoi Andreas Siefried, fost prezbiter baptist din Cobadin, F. Adoneit și altii, sunt cei care fac că adevărul descoperit de ei să ajungă și la autohtoni. Acolo s-a înființat și una dintre cele mai vechi biserici locale care dăinuie și astăzi, Viile Noi, Constanța. 1900-1920 este perioada în care adventismul începe să fie prezentat în orașele, târgurile și satele de pe actualul teritoriu al României, continuând la început pe linia coloniștilor germani, dezvoltându-se apoi printre români prin intermediul predicatorilor localnici.
 
În 1920, s-a organizat Uniunea Romană a Comunităților Evanghelice ale Adventiștilor de Ziua a Șaptea, având peste două mii de membri. Tot cu acea ocazie s-a hotărât înființarea unui Seminar, organizat în 1924 la Focșani, mutat în 1926 la Târnăveni și apoi în 1931 la Brașov - Stupini; a unei tipografii, care a funcționat începând cu 1923 în București, și a unei instituții medicale. După recunoașterea, prin decretul regal din 1946 și prin legile cultelor din 1950 și 1952 adventiștii sunt pentru prima dată în deplină legalitate juridică. Anii din timpul regimului luptei de clasă, au fost și buni, dar și triști. Buni, deoarece Biserica Adventistă de Ziua a Șaptea a crescut. Triști, din cauza lipsei de libertate, cu toate consecințele ei și a izolării față de biserica adventistă mondială.
<obiectiv>1026, - Cetatea Giurgiu
Conform datelor deținute se credea că cetatea Giurgiu a fost ridicată în secolul XIV de către genovezi, la unul dintre principalele vaduri ale Dunării de Jos. Aserţiunea se baza pe supoziţia că numele ar fi fost un derivat de la San Giorgio, patron al Genovei (A. T. Laurian,Istriana..., p. 67; B. P. Hasdeu, San Giorgio si Calafato, în "Columna lui Traian", I ,nr. 57, 1870; N. Bălcescu, Istoria românilor supt Mihai Voda Viteazul, în "Opere", vol. II, Bucuresti, 1953, p. 122; C. Bolliac, Memoires pour servir a l'histoire de la Roumanie (Provinces Danubiennes), Paris, 1856, p. 23.). S-a
stabilit ulterior că afirmaţia era nefondata, iar N. A. Constantinescu (N. A. Constantinescu, Cetatea Giurgiu - originile si trecutul ei, extras din AAR, seria II, tom XXXVIII « Memoriile sectiunii istorice », Bucureşti, 1916.) a propus derivarea numelui de la "un întemeietor de sat cu numele deJurj, Giurge sau Giurgiu" (ibidem, p.486 şi urm.).
Potrivit istoricilor, prima mențiune sigură a cetății Giurgiu este în documentul Codex Latinus Parisinus de la începutul secolului al XV-lea, când aceasta apare sub forma de Zorio, însemnând 'loc pustiu'. Aceasta a sugerat specialiștilor că cetatea fusese distrusă în timpul campaniei otomane din 1394 împotriva lui Mircea cel Bătrân.
În 1420 a fost cucerită de Imperiul Otoman care deținea astfel controlul traficului pe Dunăre.
Prin existența Cetății lui Mircea cel Bătrân, orașul fortificat de la Dunăre a fost de multe ori atacat pentru importanța strategică la Dunăre, Giurgiu fiind un cap de pod în drumul spre capitala țării. Mihai Viteazu a reușit, prin marea victorie de la Giurgiu, din 1595, să păstreze pentru câțiva ani cetatea, dar după numai doi ani, turcii au revenit, au refăcut și au mărit cetatea, astfel încât, după alți doi an de la recucerire, în 1599, puteau încăpea aici aproximativ zece mii de oameni față de trei sute cât era capacitatea acesteia la jumătatea secolului al XV-lea. Mihnea al III-lea este ultimul voievod român care încearcă recucerirea cetății în septembrie 1659, dar, după o lună de asediu, află de înfrângerea aliaților săi și se retrage în interiorul țării. Cetatea lui Mircea cel Bătrân își păstrează importanța la aproape patru sute de ani de când a fost construită, astfel încât, în timpul luptelor ruso-otomane, (1768-1774) are rolul de bastion de apărare. Cetatea a fost cucerită de ruși dar prin înțelegere a revenit tot turcilor, care au fortificat orașul, iar în cetate au depozitat muniții.
În toate războaiele ruso-austro-otomane, cetatea a fost asediată. Giurgiu a fost retrocedat Țării Românești în 1829, dar turcii, înainte de retragere, au distrus complet zidurile și fortificațiile.
 
<obiectiv>1027, - Mănăstirea Sf. Gheorghe
Mănăstirea Sf Gheorghe a fost înființată în anul 2006, când, la putin timp dupa instalarea în scaunul vlădicesc de la Giurgiu, iubitor de viata monahală, Preasfințitul Părinte Dr. Ambrozie, Episcopul Giurgiului a hotărât întemeierea unei chinovii de maici, singura din eparhie, zidirea ei făcându-se cu eforturile sustinute ale clericilor din Episcopia Giurgiului.
Sfințirea Mănăstirii a fost oficiată în data de 22 aprilie, anul 2007, în Duminica Mironositelor, de către Preasfintitul Părinte Ambrozie, Episcopul Giurgiului, împreună cu Înaltpreasfințitul Părinte Teodosie, Arhiepiscopul Tomisului și Înaltpreasfințitul Părinte Nifon, Arhiepiscopul Târgoviștei, înconjurati de un numeros sobor de preoți și diaconi, precum și de un număr mare de credincioși.
Deși aflată în afara zonei Maramureșului, în Mănăstirea Sfântul Gheorghe de la Giurgiu, rânduiala slujbelor se săvârșește într-o biserică
de lemn executată cu mare măiestrie de meșteri din Bârsana Tării Maramureșului.
Pictura interioară este realizată în stil neo-bizantin si zugrăveste importantele evenimente din istoria mântuirii neamului omenesc, icoane vechi de peste 200 de ani înfațișând scene biblice petrecute cu 2000 de ani în urmă, alcătuiesc catapeteasma care desparte altarul de naos.
Hramul mănăstirii este Sfântul Mare Mucenic Gheorghe, considerat protector al orașului.
Sfântul Mucenic Gheorghe s-a născut în Capadocia, din părinți creștini. A trăit în vremea împăratului Dioclețian (sec. al IV-lea). Datorită vitejiei și victoriilor sale, ajunge conducător de armată.
În anul 303, împăratul Dioclețian va începe lupta împotriva creștinilor. Au fost dărâmate lăcașuri de cult, interzise adunările creștinilor, arse cărțile sfinte, iar cei ce refuzau să aducă jertfa zeilor erau uciși. În fața acestei situații, Sfântul Gheorghe nu se ferește să-și mărturisească credința în Hristos, motiv pentru care va fi întemnițat. Va fi supus la diverse chinuri: loviri cu sulița, tras pe roată, îngropat în var, lespezi de piatră puse pe piept, etc, dar nicio tortură nu l-a făcut să renunțe la credința sa.
Cei prezenți la aceste suferințe, uimiți de faptul că Sfântul Gheorghe a rămas nevătămat și că a înviat un mort, au renunțat la credința păgână și au primit credința în Hristos. Minunea învierii celui decedat, a convins-o și pe împărăteasa Alexandra, soția lui Dioclețian, să îmbrățișeze creștinismul.
Sfântul Gheorghe a fost ispitit cu onoruri pentru a jerfi zeilor, dar aceste încercări au fost zadarnice. Pentru că nu a lepădat credința în Hristos, Sfântul Gheorghe este condamnat la moarte prin decapitare, în ziua de 23 aprilie 304, rămânând de atunci zi de prăznuire.
 
<obiectiv>1028, - Statuia Triumf
Realizată în 1973 de celebrul sculptor Oscar Han, simbolizează pacea dintre popoare. Statuia a fost amplasată la intrarea în oraş în anul 1990 și reprezintă de femeie purtând o cunună de lauri şi o făclie.
Oscar Han (n. 3 decembrie 1891, București – d. 14 februarie 1976, București) a fost un autor, monograf și sculptor român.
Tatăl său era de origine germană, iar mama româncă din Vrancea.
Oscar Han a studiat la Șciala Națională de Arte Frumoase din București, în atelierul lui Dimitrie Paciurea (sculptura) și cu Frederic Storck (desenul). Debutul său ca sculptor s-a produs foarte devreme, la nici 20 de ani. În 1911, Oscar Han s-a
făcut remarcat cu lucrarea "Cap de fetiță".
A fost membru al "Grupului celor patru", din care mai făceau parte pictorii Nicolae Tonitza, Ștefan Dimitrescu șiFrancisc Șirato. În anul 1917 a făcut parte dintre cei 30 de artiști, pictori și sculptori trimiși pe front de Marele Cartier General al Armatei, pentru a realiza lucrări inspirate din luptele purtate de armata română.
A participat la Saloanele Oficiale din București, a expus la diferite expoziții de artă românească în străinătate, ca și la unele manifestări internaționale de la Veneția, Anvers, Paris, Haga, Amsterdam, Barcelona.
Într-o serie de portrete (Pârvan, Eminescu, Iorga, Sofocle, Dante), se arată preocupat de transpunerea plastică a unor valori ale portretului fizic și moral al personalității respective.
Când abordează compoziția monumentală, miza cade pe retorica gestului și, în egală măsură, pe masivitatea volumelor, pe concretizarea imperioasă a materialului figurativ (Victorie, 1932; Constantin Brâncoveanu, 1936; Anghel Saligny, 1958, etc.).
La 1 ianuarie 1927, a fost numit profesor suplinitor la catedra de sculptură a Școlii de Arte frumoase din București, unde a împărțit singurul atelier de sculptură cu fostul său profesor D. Paciurea. După moartea acestuia a rămas profesor titular până în anul 1946.
În legislatura 1934 - 1937 a fost deputat liberal de Mureș, dar nu s-a făcut remarcat prin nimic în Parlament. Datorită faptului că intrase în politică, în timpul guvernărilor liberale a reușit să-și adjudece cea mai mare parte a comenzilor de stat.
În 1945, comuniștii l-au acuzat pe Oscar Han că ar fi fost legionar (poate din cauza bustului Prof. Nae Ionescu, realizat de Oscar Han în 1928).
În temeiul legii privind purificarea din cauza asocierii în trecut cu regimul profascist, adoptată într-o nouă formulă la 30 martie 1945, sculptorul Oscar Han, profesor la Școala de Arte Frumoase, a fost îndepărtat din învățământ pe termen de un an printr-un Decret semnat de Mihail Ralea, proaspăt ministru al Artelor. Ulterior, Oscar Han s-a adaptat noului regim și s-a aflat printre cei care au realizat și lucrări de o calitate estetică inferioară.
 
<obiectiv>1029, - Primăria Giurgiu
 Primăria Giurgiu clădire ridicată în 1936, a funcţionat drept “Cămin de ucenici” şi internat pentru elevii Şcolii de Pescuit, Piscicultură şi Marină. Este o clădire importantă pentru urbanistica giurgiuveană, iar în prezent prin reabilitarea şi modernizarea acesteia la standarde europene, a devenit sediul administraţiei locale.
Cercetările arheologice au scos la lumină dovezi despre aşezări umane stabile în zonă, datate din perioada neoliticului. Descoperirile confirmă continuitatea prezenţei locuitorilor în imediata apropiere a fluviului şi legătura dintre
îndeletnicirile lor şi condiţiile de viaţă din lunca Dunării, însă primele atestări documentare ale cetăţii Giurgiu le găsim abia în a doua jumătate a secolului al XIV-lea.
Giurgiu devine reşedinţa judeţului Vlaşca în 1830, iar în ianuarie 1831 îşi intră în atribuţii primul magistrat (primar) al oraşului. Din acelaşi an datează şi prima grădină publică – „Aleiu”, astăzi cel mai bătrân parc al oraşului. De altfel, următorii aproape 20 de ani sunt marcaţi de evenimente deosebite pentru comunitatea de la malul Dunării: în 1834, de la Atelierele Navale este lansată la apă prima navă comercială sub pavilion românesc – „Mariţa”, se inaugurează iluminatul public cu felinare şi se înfiinţează Serviciul de pompieri al oraşului; primul spital din Giurgiu se deschide în 1835 (pe amplasamentul lui funcţionează şi azi Spitalul Judeţean Giurgiu); este comandat şi executat Planul de sistematizare al oraşului Giurgiu, arhitectul Moritz von Ott fiind „părintele” modelului radial al străzilor, model respectat cu stricteţe până când regimul comunist a decis, la începutul anilor ’60 ruperea de trecut inclusiv în materie de urbanism.
Între 1952-1954, regimul comunist, sprijinit de URSS, a construit Podul Giurgiu-Ruse (sau Podul Prieteniei), primul pod peste Dunăre care leagă România de Bulgaria. În 1968, orașul a fost declarat municipiu, el pierzând însă rolul de centru administrativ, fiind arondat județului Ilfov. El a redevenit reședință de județ odată cu înființarea județului Giurgiu în 1981 în urma unei reorganizări administrative regionale.
Prima cale ferată din Regatul României a fost construită între București și Giurgiu, stația de la Giurgiu fiind inaugurată la 1 noiembrie 1869.
Între 1952-1954, regimul comunist, sprijinit de URSS, a construit Podul Giurgiu-Ruse (sau Podul Prieteniei), primul pod peste Dunăre care leagă România de Bulgaria. În 1968, orașul a fost declarat municipiu, el pierzând însă rolul de centru administrativ, fiind arondat județului Ilfov. El a redevenit reședință de județ odată cu înființarea județului Giurgiu în 1981 în urma unei reorganizări administrative regionale.

 A fost ridicată în anul 1976 în memoria lui Vlad Țepeș.
Vlad Țepeș s-a născut în cetatea Sighișoara din Voievodatul Transilvaniei, fiind fiul lui Vlad Dracul și al unei nobile transilvănene.
A fost căsătorit de trei ori: întâi cu o nobilă din Transilvania - Cneajna Bathory, apoi cu Jusztina Szilagyi și apoi cu Ilona Nelipic, verișoară a lui Matei Corvin.
A avut cinci copii, patru băieți și o fată: Radu și Vlad din prima căsătorie, Mihail și Mihnea cel Rău din a doua și Zaleska din a treia căsătorie.
În timpul domniei sale, Țara Românească și-a obținut temporar independența față de Imperiul Otoman.
În 1453, resturile Imperiului Bizantin sunt cucerite de otomani, care obțineau astfel controlul asupraConstantinopolului (actualul Istanbul) și amenințau Europa.
Imperiul Otoman ajunge să stăpânească mare parte din Balcani (teritoriile statelor actuale Serbia, parțial Ungaria, parțial România, Bulgaria, Albania și Grecia), extinderea spre occident oprindu-se la porțile Vienei, al cărei asediu eșuează.
În acest context istoric, Vlad Țepeș a luptat pentru a-și apăra domnia și țara, folosind împotriva inamicilor metodele de disuasiune specifice epocii, din care făceau parte și execuțiile și supliciile cu caracter exemplar și de intimidare.
Vlad Țepeș a ajuns curând faimos din cauza metodelor sale brutale de pedepsire. Conform detractorilor sași din Transilvania, el ordona deseori ca osândiții să fie jupuiți de piele, fierți, decapitați, orbiți, strangulați, spânzurați, arși, fripți, ciopârțiți, bătuți în cuie, îngropați de vii etc. De asemenea, punea să li se taie victimelor nasul, urechile, organele genitale și limba. Însă supliciul favorit eratrasul în țeapă, de la care provine porecla Țepeș, cel care trage în țeapă. Această formă de execuție a folosit-o în anii 1457, 1459 și 1460 contra negustorilortransilvăneni care nu respectaseră legile sale comerciale. Incursiunile pe care le făcea împotriva sașilor din Transilvania erau în același timp și acte de protecționism menite să promoveze activitățile comerciale din Țara Românească. În plus, în acea perioadă era ceva obișnuit ca pretendenții la tronul Țării Românești să găsească sprijin în Transilvania, unde așteptau momentul potrivit pentru a acționa.
A fost asasinat la sfârșitul lunii decembrie 1476. Corpul său a fost decapitat și capul trimis sultanului, care l-a așezat într-o țeapă, ca dovadă a triumfului asupra lui Vlad Țepeș. S-a emis ipoteza ca „Drăculea“ ar fi fost îngropat la Mănăstirea Snagov, pe o insulă din apropierea Bucureștilor. Examinările recente au arătat că „mormântul“ lui Țepeș de la mănăstire conține doar câteva oase de cal datate din neolitic și nu rămășițele adevărate ale domnului valah. După opinia reputatului istoric Constantin Rezachevici, mormântul acestuia ar fi pe locul mănăstirii Comana, ctitoria voievodului.
<obiectiv>1030, - STATUIA LUI VLAD ȚEPEȘ

 Cod 1031 - Consiliul Județean Giurgiu, Giurgiu
Consiliu județean Giurgiu este autoritatea administrației publice locale din România, constituită la nivel județean, pentru coordonarea activității consiliilor comunale și orășenești, în vederea realizării serviciilor publice de interes județean. Consiliul județean este compus din consilieri aleși prin vot universal, egal, direct, secret și liber exprimat, în condițiile stabilite de Legea privind alegerile locale. Printre atribuțiile consiliului județean se
regăsesc stabilirea impozitelor și taxelor județene, elaborarea programelor de dezvoltare economico- socială și de administrare a teritoriului. Șeful unui consiliu județean are nevoie de aprobarea consilierilor pentru a iniția negocieri pentru contractarea de împrumuturi și emisiuni de titluri de valoare în numele județului.
Cele mai vechi mărturii ale unei așezări omenești în arealul Giurgiului datează din Mezolitic (mileniile 10-7 î.Hr). După cum atestă cercetările arheologice, zona Giurgiului a fost dens populată în perioada dacă (secolul I î.Hr). S-a propagat până în zilele noastre, ipoteza că orașul Giurgiu ar fi fost fondat de genovezi și numit după sfântul protector al Genovei (San Giorgio). Această credință apărută în secolul al XIX-lea, deși larg difuzată, a fost respinsa ulterior de specialiși și ea nu mai constituie astăzi o ipoteză de lucru valabilă. Prima mențiune sigură a cetății Giurgiu este în documentul Codex Latinus Parisinus de la începutul secolului al XV-lea, sub forma Zorio. Mențiunea alăturată: "loc pustiu" sugerează distrugerea cetății în timpul campaniei otomane din 1394 împotriva lui Mircea cel Bătrân.
În 1420 a fost cucerit de Imperiul Otoman care dorea astfel să dețină controlul traficului pe Dunăre. Otomanii au numit Giurgiul "Yergöğü", el devenind reședința unei raiale formate din hinterlandul său imediat.
Fiind un oraș fortificat, Giurgiul a jucat un rol important în războaiele frecvente dintre români și turci pentru controlul Dunării, în special în campania antiotomană a lui Mihai Viteazul, iar mai apoi în războaiele ruso-turce.
Mărită în 1560, cetatea a deveni un veritabil cap de pod pentru sultani peste Dunăre.
Timp de aproape 150 de ani cetatea nu a mai suferit asedii. Treptat cetatea din insulă își pierde importanța. Ultima oară când e folosită drept bastion de apărare a fost în timpul luptelor ruso-otomane (1768-1774). Deși a fost cucerită de ruși, cetatea revine turcilor care fortifică orașul, devenind magazie de muniții. În toate războiele ruso-austro-otomane ce au urmat cetatea a fost asediată. Giurgiu a fost retrocedat Țării Românești în 1829, la acea dată zidurile și fortificațiile fiind însă complet distruse de către turci înainte de a se retragere, astfel că singura apărare care-i mai rămânea era castelul amplasat pe insula Slobozia, legată de țărm cu un pod.
La sfârșitul secolului al XIX-lea, Giurgiu avea statut de comună urbană, reședința județului Vlașca, având o populație de 11.890 de locuitori, în proporție de trei sferturi români. În 1950, Giurgiu a primit statut de oraș regional în cadrul regiunii București, el devenind și reședința raionului Giurgiu, subordonat acestei regiuni. Între 1952-1954, regimul comunist, sprijinit de URSS, a construit Podul Giurgiu-Ruse (sau Podul Prieteniei), primul pod peste Dunăre care leagă România de Bulgaria. În 1968, orașul a fost declarat municipiu, el pierzând însă rolul de centru administrativ, fiind arondat județului Ilfov. El a redevenit reședință de județ odată cu înființarea județului Giurgiu în 1981 în urma unei reorganizări administrative regionale.

<obiectiv>1032, - Turnul Ceasornicarului
 Turnul ceasornicului reprezintă o rămășiță a perioadei în care Imperiul Otoman stăpânea portul de la Dunăre.
Purtător de ceas public, cea mai înaltă construcție din oraș la acel moment și dispus în centrul geometric al teritoriului, este astăzi considerat a fi o raritate.
Turnul s-a aflat sub stăpânire turcească timp de 30 de ani, însa el a fost construit după planurile de sorginte europeană ale strategilor vremii. Nu este o arhitectură turcească, ci una inspirată din concepția arhitecturii de tip francez, Construit în anul 1771 într-o formă diferită de cea de astăzi, turnul făcea parte din sistemul de fortificație al orașului. El era principalul punct de supraveghere asupra înaintării armatelor inamice, deoarece era cea mai înaltă construcție din zonă.
Turnuri asemănătoare au existat și în alte orașe din țări ale Imperiului Otoman precum: Bulgaria, Albania sau, de pildă Serbia de astăzi. Majoritatea au fost distruse prin demolare chiar de către locuitorii orașelor, imediat după războaiele de independență duse de statele respective cu Imperiul Otoman. Din acest motiv, el este o raritate în partea de sud-est a
Europei.
Restaurat de câteva ori de-a lungul războielor moderne cărora le-a supaviețuit, turnul a suferit câteva transformări până la primul război mondial. Atunci, o bună parte din oraș a fost afectată de un incendiu, și odată cu el, partea superioară a turnului.
Ceasornicul i-a fost adăugat turnului de supraveghere abia în secoul XIX, odată cu ieșirea de sub stăpânirea turcească. Ceasul original a fost înlocuit odată cu renovările din 2005, originalul aflându-se în custodia Muzeului Județean de Istorie “Teohari Antonescu” din Giurgiu.
Construcția turnului are o particularitate, un plan hexagonal, o construcție care înconjoară baza în care de-a lungul timpului au funcționat Primăria, Poliția sau Pompierii. Ultima întrebuințare și cea actuală de altfel, a fost cea dobândită prin concesionarea spațiului de la baza sa, pentru localuri și cafenele. Astăzi s-a reconstruit provizoriu așa ceva în jurul turnului.
Totuși el este strâmb din naștere, dintr-un defect de construcție. Are o înclinție de câteva grade, deși nu este Turnul din Pisa.
Cel care a folosit Turnul Ceasornicului drept reper al sistematizării urbanistice moderne din Giurgiu, autor al planului orașului, a fost inginerul austriac Morris Van Ott.
Turnul Ceasornicului a intrat în reconsolidare la sfârșitul anului 2005, lucrările fiind terminate în 2007. Cu această ocazie, ceasornicul a fost înlocuit cu unul nou, cel original aflându-se la muzeul de istorie Teoharie Antonescu din orașul Giurgiu.
În prezent, Turnul cu ceas este simbolul orașului Giurgiu, acest monument fiind prezent și pe stema județului.

<obiectiv>1033, - Biserica Adormirea Maicii Domnului
Lucrările de specialitate consemnează ca biserica cu hramul Adormirea Maicii Domnului a fost construită între anii 1840- 1852 pe locul unde se vede astăzi.
Planul bisericii este de tip bazilical, cu turle pe naos și pridvor, zidită din cărămidă arsă cu mortar de var, pe o temelie de piatră. Această piatră folosită la temelia bisericii a fost luată din zidurile cetății Giurgiu, după cum aflăm dintr-o aprobare dată de generalul Kiseleff în anul 1832.
Construcția poartă specificul arhitecturii bizantine, caracterizat de linii drepte și arce de cerc rotunde, cu ziduri groase, stâlpi pătrați, ferestre mari și turle cu calote sferice, având la vremea ridicării aerul specific epocii în care s-a născut. Biserica suferă unele transformări în prima jumătate a secolului al XX-lea. În 1930 se repară clopotnița și se construiește casa parohială. Înfățisarea pe care o are astăzi catedrala se pare că o datorăm arhitectului Penescu și inginerului Ciulei din București. Ei au construit în 1935, la Giurgiu,
halele din piața centrală și clădirea Tribunalului din Parcul Alei.
Pictura inițială ce împodobea pereții vechii biserici a fost executată în ulei, în maniera școlii decadente de după Gh. Tattarescu, de către pictorul Nicolae Pitaru. Pictura murală existentă astăzi, executată în tempera grasă, în stil neobizantin, a fost realizată de pictorul Nicolae Stoica între anii 1939-1959. Restaurarea acesteia s-a realizat între anii 1989-2005 de către Drejoi Ion, ucenic al lui Nicolae Stoica.
Catapeteasma, realizată în stil baroc, cu pictură în ulei, datând din secolul al XIX-lea, este opera pictorului Nicolae Pitaru. Aceasta se desfășura la început pe toată lățimea bisericii, acoperind cele trei abside. Avea în componență doisprezece icoane mari. Ea a suferit unele modificări în vara anului 1948, reducându-i-se dimensiunile la cele existente astăzi. Titlul de catedrală și-l dobândește încă din vechime. Acest titlu a fost purtat cu vrednicie până la 9 aprilie 2006 când, prin instalarea primului episcop de Giurgiu în persoana Prea Sfințitului Dr. Ambrozie Meleaca, biserica parohiala Adormirea Maicii Domnului devine catedrala episcopalaă în adevăratul sens al cuvântului.Vitregiile prin care Biserica Adormirea Maicii Domnului a trecut de-a lungul anilor s-au încheiat pe 9 aprilie 2006 când, în această zi de neasemuită valoare și frumusețe, Biserica este ridicată oficial la rangul de Catedrală Episcopală.
<obiectiv>1034, - Statuia lui Nicolae Iorga
Statuia a fost ridicată în memoria lui Nicolae Iorga, personalitate importantă pentru români.
Nicolae Iorga (născut Nicu N. Iorga, n. 5 iunie 1871, Botoșani –d. 27 noiembrie 1940, Strejnic, județul Prahova) a fost un istoric, critic literar, documentarist, dramaturg, poet, enciclopedist, memorialist, ministru, parlamentar, prim-ministru, profesor universitar și academician român. Este cunoscut în lume ca medievist, bizantinist, romanist, slavist, istoric al artelor și filozof al istoriei. După cum a afirmat George Călinescu, Iorga a jucat în
  
cultura românească, în primele decenii ale secolului XX, „rolul lui Voltaire”.
După studii elementare și gimnaziale în Botoșani, a urmat Liceul Național din Iași în 1888. A absolvit Universitatea din Iași într-un singur an cu diploma "magna cum laude", apoi a continuat studiile universitare la Paris, Berlin și Leipzig, obținând doctoratul (1893) la numai 23 de ani.
A fost cofondator al partidului Partidul Naționalist-Democrat în 1910, membru al Parlamentului, președinte al Camerei Deputaților și al Senatului, ministru, și, pentru o scurtă perioadă, prim-ministru. Copil minune, polimat și poliglot, cu o activitate științifică prolifică, Iorga a scris 1003 volume, 12755 articole și studii și 4963 recenzii, aceasta culminând cuIstoria României, în zece volume. A predat la Universitatea din București, la cea din Paris și la alte instituții de învățământ academice și a fondat Congresul Internațional de Studii Bizantine și Institutul de Studii Sud-Est Europene(ISSEE). A transformat orașul Vălenii de Munte într-un centru academic și cultural.
În paralel cu contribuțiile sale științifice, Nicolae Iorga a fost un activist de centru-dreapta, ale cărui orientări politice au inclus elemente ale conservatorismului, naționalismului și agrarianismului.
Deși în ultima parte a liceului a intrat sub influența marxismului, Nicolae Iorga a depășit acest episod în timpul universității, având să adere pentru scurt timp la grupul literar conservator Junimea. Nicolae Iorga a fondat reviste conservatoare ca Neamul Românesc, Drum Drept, Cuget Clar și Floarea Darurilor.
A fost o figură proeminentă în tabăra pro-Antanta în timpul Primului Război Mondial, datorită susținerii cauzei românilor din Austro-Ungaria și a avut un rol politic important în România Mare în perioada interbelică. A inițiat campanii pentru a apăra cultura României. A stârnit controverse datorită retoricii antisemite. A fost adversar alPartidului Național Liberal și al Partidul Național Român.
S-a opus grupării fasciste Garda de Fier și, după o perioadă de cumpănire, s-a hotărât să îl susțină pe rivalul acesteia, Regele Carol al II-lea, intrând după dizolvarea tuturor celorlalte partide în partidul unic, de sorgintecorporatistă și autoritaristă, Frontul Renașterii Naționale. Pentru că fusese implicat într-o dispută personală cu liderul Gărzii Corneliu Zelea Codreanu, contribuind astfel fără voie la uciderea sa, Iorga și-a atras antipatia legionarilor. A rămas o voce independentă a opoziției după ce Garda a instaurat Statul Național-Legionar, fiind în cele din urmă asasinat de un comandou legionar. După aflarea veștii asasinării lui Iorga, 47 de universități și academii din întreaga lume au arborat drapelul în bernă.
<obiectiv>1035, - Liceul Ion Maiorescu
Liceul Ion Maiorescu este o instituție de învățământ ce dealtfel astăzi are statutul de colegiu încă din anul 1895.
Colegiul Naţional „Ion Maiorescu” este o personalitate istorică a învăţământului giurgiuvean şi a apărut ca o necesitate de educaţie pentru tinerii din această zonă la sfârşitul secolului al XIX-lea, respectiv în1869. De atunci şi până în prezent aici şi-au desăvârşit studiile zeci de mii de elevi,
majoritatea urmând cursuri universitare, mulţi ajungând personalităţi ale ştiinţei şi culturii româneşti, alţii afirmându-se în universităţi din ţară şi străinatate.
 
Gimnaziul ,,Ion Maiorescu” a fost înfiinţat prin Hotărârea Consiliului comunal din 22 iunie 1868, drept gimnaziu, pe baza aprobării Ministerului Instrucţiunii Publice şi al Cultelor.
La 14 iunie s-a pus piatra de temelie a localului.
Clădirea primului local (Zalomit) a fost terminată la 29 octombrie 1869. Cursurile gimnaziului s-au deschis cu 18 elevi, îndrumaţi de doi profesori: Ştefan Arhimandrescu şi C. Fortunatu. Ştefan Arhimandrescu preda obiectele de parte ştiinţifică, iar C. Fortunatu obiectele de parte literară.
La 26 ianuarie 1890 se propune în Conferinţa şcolară că gimnaziul să poarte numele lui Ion Maiorescu – luptător de frunte în Revoluţia din 1848, cărturar progresist şi organizator al învăţământului în epoca formării statului naţional român.
În 1895 începe constucţia noului local pe actuala stradă Bucureşti, în apropierea bisericii Adormirea Maicii Domnului, clădire finalizată în anul 1896, unde se desfăşoară cursurile noului an şcolar 1896/1897. În 1895 în momentul solemnităţii punerii plăcii fundamentale a noii construcţii, participă personalităţile oraşului, ministrul Instrucţiunii Publice, Take Ionescu, corpul profesoral din oraş.
În perioada războiului 1916-1918, gimnaziul nu a funcţionat.
Vechea dorinţă a giurgiuvenilor de a avea în oraş , un liceu care să creeze ,,o atmosferă de cultură mai înaltă” aşa cum apreciau documentele vremii, se afirmă după primul război mondial şi se finalizează în anul şcolar 1919 – 1920, prin constituirea clasei a V-a.
Legea de înfiinţare a Liceului ,,Ion Maiorescu” a fost adoptată prin vot unanim în Adunarea Deputaţilor la 11 mai 1923 şi de senat la 21 mai 1923. În anul şcolar 1923 – 1924 s-a completat întregul ciclu de 8 clase.
În 1928 au fost finalizate lucrările de la etaj. Astfel, în anul şcolar 1928-1929 liceul a funcţionat cu 11 clase.
După reforma din 1948 scurtarea duratei şcolii de la 12 la 11 ani, a fost în detrimentul învăţământului. Liceul Ion Maiorescu a funcţionat cu 11 ani de studiu în perioada 1948-1953. Având atât cursul elementar clasele I-IV şi V-VII, cât şi cursul mediu, clasele VIII-XI.
În anul 1956 se prelungeşte durata învăţământului mediu la 12 ani cu diversificarea ultimelor 2 clase pe două secţii, reală şi umanistă.
Începând cu 1964 când şcoala generală trece la învăţământul de 8 ani, liceul a trecut la învăţământul de 12 ani, funcţionând cu toate clasele, 12 la număr, în anul şcolar 1968-1969. Între 1957-1959 a fost construită aripa nouă a clădirii liceului, iar între 1975-1976 sala de sport.
De-a lungul existenţei sale a funcţionat sub mai multe denumiri iar din 1996 a primit titulatura de Colegiul Naţional „Ion Maiorescu”.
<obiectiv>1036, - Biserica Înălțarea Domnului
Biserica “Înălțarea Domnului” din Giurgiu a fost construită în anul 1939, în cinstea eroilor martiri căzuți în timpul Primului Război Mondial.
Biserica “Înălțarea Domnului” din Giurgiu are o arhitectură neoclasică, fiind construită după proiecte renumite, imitând structura și forma unor alte monumente de cult din țară construite în același scop – acela al cinstirii memoriei eroilor căzuți pentru patrie.
Picturile din cadrul Bisericii “Înălțarea Domnului” din Giurgiu sunt destul de vechi, dar și de o importanță artistică și religioasă deosebită. Icoanele Maicii Domnului, dar și cea care simbolizează Înălțarea Domnului spre ceruri sunt doar
 
câteva din piesele iconografice de mare importanță.Interiorul Bisericii “Înălțării Domnului” din Giurgiu este destul de înalt, prezentând arcade vaste, cu o structură de rezistență bine definite. Turnul Bisericii este destul de înalt, poate unul dintre cele mai înalte din întreg orașul Giurgiu.În interiorul bisericii se găsesc moaștele Sfintei Mucenițe Sabina.
Sfânta Muceniță Sabina s-a născut în Roma la sfârșitul secolului I, fiind fiica unui nobil exploatator de mine foarte bogat numit Herodes. La vremea cuvenită părinții au căsătorit-o cu un tânăr nobil, pe nume Valentin, care avea dregătoria de senatorla Roma. Rămasă văduvă, foarte de tânără, Sabina, hotărăște să nu se mai căsătorească. Petrecându-și viața de zi cu zi în luxosul ei palat Aventino, pe locul în care se află astăzi biserica ei, Sabina, cumpără o sclavă, fecioară, pe nume Serapia. Vreme îndelungată, Sabina se purta cu asprime cu Serapi însă aceasta răbda toate cu bucurie și smerenie. Văzând smerenia Serapiei, Sabina a întrebat-o pe aceasta cum poate răbda fără să se plângă. Atunci, Serapia i-a mărturisit că este creștina și că Hristos, Dumnezeu, o întărește să rabde toate greutățile, defăimările și greutatea muncilor. Cuvintele ei pline de dragoste au întors spre bunătate inima Sabinei, care de acum dorea să învețe și ea această religie. Astfel, s-au retras la o moșie în regiunea Umbria propovăduind dreapta credința tuturor fecioarelor, femeilor și văduvelor din acel ținut.
În scurt timp, prefectul locului, pe nume Berilo, a aflat și a dat poruncă ca Serapia să fie prinsă și adusă la judecată. Refuzând cu tărie să jertfească zeilor, Serapia a fost dată la chinuri fiind lovită cu toiege și arzându-i-se trupul cu făclii, ș in cele din urma i-au tăiat capul aproape de arcul lui Faustino în ziua de 28 iulie. Sabin a propovăduit în continuare cu tărie pe Mântuitorul Hristos, îngrijind pe cei săracilor, vizitând pe cei bolnavi, și intrând până în cele mai rău famate locuri ca să dea speranță și nădejde tuturor.
Atitudinea sa îndrăzneață a atras atenția noului prefect pe nume Elpidio, care a trimis să o aresteze și să o aducă la judecată, în fața lui. A amenințat-o poruncindu-i să renunțe la obiceiurile creștinești și să jertfească idolilor. Rămânănd puternică întru mărturisirea Mântuitorului Hristos, prefectul a poruncit ca Sf. Sabina să îi fie confiscate toate averile și să i se taie capul în vazul tuturor, la arcul lui Faustino, în același loc unde fusese martirizată Serapia, slujnica ei. Era în anul 126 în a 29 zi a lui august.
<obiectiv>1037, - Mausoleul eroilor
 În interiorul mausoleului, la demisol, sunt depuse, în trei cripte, osemintele a 350 de eroi români identificaţi, căzuţi în bătăliile desfăşurate în judeţ în toamna anului 1916 şi a 69 militari germani, morţi în spitalul din Giurgiu, în perioada 1916-1918, al căror nume este inscripţionat pe cele şapte plăci de marmură albă.
Alături de aceştia, într-un osuar, se păstrează osemintele a 4 000 militari români neidentificaţi, cărora li de adaugă cele ale unui ofiţer bulgar decedat în 1913 şi osemintele a 3 soldaţi francezi, aparţinând trupelor coloniale, decedaţi în 1918.
Lucrarea a fost comandată de către Societatea „Cultul Eroilor“, filiala fostului judeţ Vlaşca şi a fost realizată prin contribuţie publică.
Autorul proiectului este artistul plastic State Baloşin. Piatra de temelie a fost pusă în ziua de 15 august 1926, lucrările fiind finalizate în anul 1939, când mausoleul a fost inaugurat oficial.

Starea de conservare este foarte bună, monumentul fiind restaurat şi reinaugurat la 07.12.2007, cu contribuţia Oficiului Naţional pentru Cultul Eroilor.
În primul război mondial pierderile armatei române au fost estimate la peste 500.000 de soldați, morți, răniți, dispăruți sau prizonieri.
Despre State Baloșin. Artistul plastic s-a născut pe 16 septembrie 1885 în satul Negoiești, județul Mehedinți, fiind cel mai mic dintre cei 11 copii. A studiat în Baia Mare și în Craiova apoi s-a mutat la București să studieze la Școala Superioară de Arhitectură. În același timp a lucrat ca impegiat la Ministerul de Finanțe pentru a se putea întreține.
Cariera sa a început ca simplu desenator, apoi a fost conductor architect, sub-șef, șef de secție, inspector al arhitecturii, sub director și începând din 1940 director.
A elaborat proiecte pentru sedii ale unor administrații financiare, Casa Construcțiilor, diferite primării din provincie, a realizat planurile ambasadei din Sofia, planul de sistematizare a orașelor Turnu- Severin și Galați, monumente ale eroilor.
Totodată a realizat locuințe unifamiliale sau mici extinderi, cât și imobile de locuințe colective de 6- 11 etaje, majoritatea realizate împreună cu antrepriza L și K Schindl.
State Baloșin a reușit să dea arhitecturii sale o expresie modernă, adesea complexă, nuanțată cu rafinament. A abordat atât stilul neromânesc, cât și stilul modern, care a fost asimilat cu ușurință de arhitect.
<obiectiv>1038, - Statuia lui Mihai Viteazu
Statuia ecvestră a lui Mihai Viteazul din Giurgiu a fost realizată, la inițiativa primarului municipiului Giurgiu, Lucian Iliescu, de un artist plastic constănțean, care a realizat și Statuia ecvestră a lui Mihai Viteazu din Năvodari, inaugurată la 15 august 2011, ca replică a statuii lui Mihai Viteazul din București. Intenția primarului era să o amplaseze în interiorul sensului giratoriu din apropierea Spitalului Județean de Urgență Giurgiu. Statuia, turnată în bronz în Turcia, ca și cea din Năvodari, a fost adusă la Giurgiu în data de 30 mai 2012 și a fost descărcată,
provizoriu, lângă parcul orașului.
De la înălţimea celor şapte metri ai săi, statuia ecvestră a lui Mihai Viteazul domină piaţa care îi poartă numele. Soclul pe care este aşezat voievodul unificator de neam şi ţară, este înalt de 4,7 metri şi a fost amplasat pe o platformă prevăzută cu trei rampe de acces. Platforma este decorată cu basoreliefuri, în care sunt redate secvenţe din luptele purtate de către voievodul Mihai Viteazul cu otomanii, precum şi momentele care marchează Unirea Moldovei şi a Transilvaniei cu Ţara Românească. Sub stemă se află o inscripţie, având următorul text: „Mihai Viteazul, 1593-1601, Domnul Ţării Româneşti, al Ardealului şi a toată Ţara Moldovei". Monumentul, inaugurat în anul 1967, este opera sculptorului Marius Butonoiu.
În urma alegerilor locale din 10 iunie 2012, în Giurgiu a fost ales alt primar.
 
Noul primar al municipiului Giurgiu, Nicolae Barbu, a lansat o consultare publică și a cerut părea arhitecților și specialiștilor de la Muzeul Județean, în urma căruia s-a luat decizia ca statuia ecvestră a domnitorului Mihai Viteazu să fie amplasată în zona centrală a parcului ce poartă numele voievodului, și nu în mijlocul străzii, unde accesul trecătorilor este practic imposibil.
La începerea lucrărilor s-a descoperit că pe sub locul stabilit trece o conductă importantă de apă potabilă, așa că arhitecții au modificat puțin forma spațiului, din circular în oval, statuia fiind vizibilă datorită soclului înalt, în trepte, conceput astfel încât să intre în contact cu oamenii și nu doar ca obiect inserat. Treptele acestuia vor putea fi folosite ca loc de odihnă pentru tineri, loc de lectură, de conversație, aprecia arhitectul Anne Marie Gacichevici, consilier în cadrul Primăriei municipiului.
În ziua de 30 august 2012, statuia fost ridicată pe soclul amplasat în parcul Mihai Viteazul.
Născut în 1557, Mihai Viteazul a devenit domn al Ţării Româneşti în toamna anului 1593, fiind simultan domnitor al Transilvaniei între 1599 şi 1600, precum şi domn al Moldovei în 1600.
Confruntându-se cu marile puteri ale vremii - otomanii, Habsburgii, polonii - Mihai Viteazul a înfăptuit ceea ce nici unul din înaintaşii săi nu izbutiseră, realizând - pentru scurt timp -independenţa dublată de unitatea naţională. Biruitor la Călugăreni, Târgovişte şi Giurgiu, iar apoi la Şelimbăr şi Guruslău, sfidând puterea armatelor otomane şi pe cele ale lui Andrei Báthory, principele Transilvaniei şi suzeranul Ţării Româneşti, precum şi oştile polone în Moldova, Mihai Viteazul devenea „Restitutor Daciae". La 1 noiembrie 1599, Alba Iulia a devenit capitala tuturor românilor, domnitorul aducând sub stăpânirea lui „şi hotarul Ardealului, pohta ce-am pohtit, Moldova, Ţara Românească!".
În dimineaţa zilei de 19 august, a fost asasinat mişeleşte din ordinul Împăratului Rudolf al II-lea, de către generalul Gheorghe Basta.
<obiectiv>1039, - Teatrul Tudor Vianu
În 1966, actuala clădire a teatrului a fost inaugurată sub denumirea "Casa de Cultură". Au urmat câţiva ani de emulaţie culturală, susţinută de cele mai importante colective bucureştene: Teatrul de Revistă, Teatrul de Operetă, Opera Română, Filarmonica, Teatrul Naţional, Teatrul Bulandra, Teatrul Nottara etc. Sala mare, cu 480 de locuri, devenea neîncăpătoare, în timp ce sala mică adăpostea biblioteca orăşenească, mutată dintr-un spaţiu insalubru de pe Strada Gării.
În 1981, după înfiinţarea judeţului Giurgiu, teatrul bucureştean "Ion Vasilescu" este transferat aici, actori cunoscuţi precum Hamdi Cerchez, Lucia Burcovschi, Stelian Cremenciuc sau Constantin Răşchitor devenind navetişti la Giurgiu. Lor li se alătură curând Mircea Creţu şi soţia sa, Anca Alecsandra, apoi Toma Vasile, un alt
giurgiuvean sadea care face pasul de la Teatrul "Mundi" spre casă.
 
Sub directoratul lui Mircea Creţu, instituţia îşi schimbă numele în 1993, devenind Teatrul "Valah" şi începe să organizeze anual "Festivalul internaţional al teatrelor din oraşele dunărene", eveniment ajuns la ediţia a XV-a. Astfel, în prima parte a fiecărei stagiuni, pe scena "Valahului" au urcat trupe remarcabile precum Teatrul "Slavija" din Belgrad, Teatrul "Sava Ognianov" din Ruse, Teatrul "Sava Dobroplodnie" din Silistra, Teatrul "Neline" din Bratislava, Teatrul "Bartok" din Dunaujvaros, iar din ţară Teatrul bucureştean "Masca", Teatrul "Maria Filotti" din Brăila, Teatrul Dramatic "Fani Tardini" din Galaţi.
Începutul anului 2009 a adus o transformare notabilă - preschimbarea statutului instituţiei dintr-una de repertoriu într-una de proiect, schimbare chemată să răspundă unor legităţi specifice pieţei. În ciuda dificultăţilor financiare majore şi a noului tip de abordare a actului artistic, deschiderea stagiunii 2010-2011 amarcat un punct de cotitură în viaţa teatrului giurgiuvean, datorată în cea mai mare măsură viziunii noului manager general, dramaturgul şi publicistul Mircea M. Ionescu. Repertoriul diversificat, orientarea spre dramaturgia românească şi începerea colaborării cu personalităţi de marcă ale scenei naţionale şi cu regizori consacraţi pe plan internaţional au oferit un plus de valoare şi de atractivitate, publicul spectator giurgiuvean redescoperindu-şi plăcerea de a veni la teatru.
Sub conducerea dramaturgului Mircea M. Ionescu, echipa Teatrului Tudor Vianu, formată din actori îndrăgiţi precum Vasile Toma, Mircea Creţu, Anca Alecsandra sau Giulia Carla Ionescu, pune în scenă piese atât la nivel local, în cadrul stagiunilor organizate în fiecare an, cât şi în cadrul festivalurilor internaţionale.
<obiectiv>1040, - Monumentul Eroilor Revoluției
Frumoasa troiţă din lemn sculptat, pe postament de beton, este închinată eroilor martiri căzuți la Revoluția din decembrie 1989.
Pe durata revoluției numărul decedaților și mutilaților prin împușcare, înainte de 22 decembrie 1989, este de aproximativ 7 ori mai mic decât cel al victimelor înregistrate după această dată. Conform evidențelor din anul 2005, întocmite de Secretariatul de Stat pentru Problemele Revoluționarilor (SSPR), instituție aflată în subordinea Guvernului României, numărul total al celor decedați prin împușcare pe durata revoluției a fost de 1142, al răniților de 3138, iar al celor reținuți se ridica la 760. Au fost înregistrați nu mai puțin de 748 de copii, urmași de eroi-martiri. Cifrele menționate fac referire doar la victimele care au fost declarate, înregistrate și verificate conform Legii recunoștinței față de eroii-martiri și luptătorii care au contribuit la victoria revoluției române din decembrie 1989.
Conform datelor din rechizitoriile întocmite de parchetele militare,în rândurile militarilor s-au înregistrat 260 de decedați și 545 de răniți, iar de la Direcția Securității Statului au murit în urma incidentelor din revoluție 65 de angajați și au fost declarați 73 de răniți.
Instituțiile militare implicate în evenimentele din decembrie 1989 au evitat să ofere mult timp date despre cadrele împușcate sau rănite. După data de 22 decembrie au fost reținuți, peste 1000 de civili și circa 1500 de militari, milițieni sau securiști motivându-se că aceștia ar fi desfășurat acțiuni împotriva revoluției. Numai de la Direcția a V-a (UM 0666), unitate din cadrul Departamentului Securității Statului, care avea ca principale misiuni paza și apărarea conducerii superioare de partid și de stat, dar
 
și a unor obiective considerate de importanță națională, au fost reținute ca suspecte 341 de cadre. Toți reținuții suspectați de terorism au fost eliberați fără a li se aduce nicio acuzație.
Pentru mușamalizarea unor fapte, sau pur și simplu din nepăsare, multe victime nu au fost înregistrate. Nu toate persoanele împușcate au fost înmormântate oficial la cimitire ale eroilor, iar unii martori, dar și răniții și reținuții au preferat, din diverse motive, să nu facă declarații. S-a estimat de către procurorii militari care au anchetat în cauza revoluției că numărul morților și răniților ar putea fi sensibil mai mare decât cifrele cunoscute oficial.
Pe durata confruntărilor din decembrie 1989 au existat victime din ambele tabere (manifestanți și forțe de ordine). Cele mai multe victime au fost înregistrate la București.
<obiectiv>1041, - EPISCOPIA GIURGIULUI
Biserica a fost de-a lungul veacurilor nu numai o păstrătoare a învățăturilor dumnezeiești ci și o păstrătoare a acelor valori spirituale care au format și păstrat identitatea acestui popor, a acestor meleaguri.
Acest lucru l-au înțeles toți slujitorii Bisericii dar mai ales Întâistatatorul Episcopiei Giurgiului, Preasfințitul Părinte Ambrozie care, imediat după întronizarea Sa ca primul episcop al acestui judet vlășcean, s-a ocupat să recupereze, să protejeze și să pună în valoare tot ceea ce înseamnă mărturie de viață creștină în acest colțișor de țară.
Înființarea Episcopiei Giurgiului a făcut ca în numai 3 ani întreaga viață spirituală să se revigoreze, Biserica a devenit mai lucrătoare prin pastorii și pastoriții ei, mai implicată în toate aspectele vieții sociale și deschizătoare de drumuri.
În incinta Episcopiei Giurgiului funcționează Centrul Cultural Misionar „NICHIFOR CRAINIC”.
Episcopia Giurgiului a înființat Editura Eparhiale cu ajutorul căreia au fost publicate o serie de lucrări ca: • „Almanah Bisericesc - Episcopia Giurgiului ”;• „Revista Ortodoxă ”• „Revista Eparhială”• Monografia Conacului Brâncovenesc Drugănescu intitulată „Centrul pastoral-cultural Gavril Drugănescu"• Monografia Protopopiatului Mihăileşti• Monografia Catedralei Episcopale „Adormirea Maicii Domnului”–Giurgiu, scrisă de de Dl. Prof. Univ. Dr. Radu-Åžtefan Vergatti în colaborare cu părintele Protos. Dr. Teodor Åžerban, Secretar Eparhial• Monografia „Comuna Bolintin Deal – o istorie în cuvinte şi în imagini”• Monografia Schitului „Sfântul Nicolae”• Albumul „Mănăstirea Comana istorie, sfinţenie, veşnicie”
Ambrozie Sinaitul, pe numele de mirean Valentin Meleacă, (n. 20 aprilie 1969, în Scorțeni, județul Prahova) este un episcoportodox român, titular al scaunului episcopal al Episcopiei Giurgiului, membru al Sfântului Sinod al Bisericii Ortodoxe Române.
În anul 1990 a fost tuns în monahism la Schitul Crasna, iar în anul 1992 a fost hirotonit diacon, apoi preot. În anul 1996 a fost ales stareț al Schitului Darvari din București, iar tot în același an a obținut licența în teologie. În anul 1999 primește rangul de Protosinghel și obține un Master în teologie la
 
Facultatea de Teologie Ortodoxă din București. Între 1999-2005 a făcut studii de Doctorat la Facultatea de Teologie a Universității din Salonic, iar în anul 2005 devine Doctor în Teologie. La 15 octombrie 2000 a fost ales episcop vicar patriarhal, iar în anul 2006 episcop al Episcopiei Ortodoxe Române a Giurgiului.
În cadrul Episcopiei a fost format Muzeul Episcopiei. Colecția muzeului numără acum peste 1200 de cărți și peste 250 de obiecte religioase. Grija pentru condițiile de securitate, conservare și expunere a acestor valori, are un caracter permanent, calificarea de personal pentru aceste gen de activitate fiind o prioritate.
<obiectiv>1042, - Ateneul Nicolae Bălănescu
Inspirat după modelul unui templu grec şi având pe faţadă simbolul acvilei romane, Ateneul “Nicolae Bălănescu” a fost construit în doar câteva luni, în 1940, prin gestul filantropic al avocatului Nicolae Bălănescu, care a decis să îşi demoleze casa şi cu materialele rezultate să ridice ateneul.
Deşi edificiul nu păstrează multe elemente din structura iniţială, faţada sudică prezintă un portic neoclasic cu trepte, aceasta fiind intrarea principală, iar faţada estică prezintă porticul încorporat al casei Bălănescu.
Nicolae Bălănescu a donat-o municipalităţii după ce puterea a fost preluată de către Partidul Comunist. Odată ajuns în proprietatea statului, sub administraţia Direcţiei Naţionale a Cinematografiei, clădirea a ajuns într-o stare avansată de degradare până în anul 2000. După 2005, edificiul a fost inclus pe Lista Monumentelor Istorice a Ministerului Culturii şi Cultelor, drept patrimoniu cultural al municipiului Giurgiu şi astfel au fost
demarate ample lucrări de reabilitare şi modernizare.
Reinaugurat în primăvara anului 2009, după ample lucrări de renovare și amenajare – realizate la inițiativa si cu eforturile deosebite ale Consiliului Local si Primariei Giurgiu – Ateneul „Nicolae Balanescu” reprezintă la ora actuală locul în care cultura și arta se pot manifesta în condiții propice. Aflat în administrarea Centrului Cultural Local „Ion Vinea”, Ateneul vine în întâmpinarea unei dorințe vechi a giurgiuvenilor, aceea de a avea o sală adecvată în care slujitorii artelor să se poată manifesta în plenitudinea talentului lor, iar iubitorii de frumos, constituiți în spectatori, să aibă posibilitatea de a-i urmări.
Încă de la spectacolul prilejuit de inaugurare, pe scena – modernă și foarte elegantă – au evoluat nu doar artiștii locali, ci și nume de marcă ale muzicii românești și internaționale, reprezentanți ai Filarmonicii „George Enescu” București, ai Teatrului de Opera București, ai Filarmonicii din Russe – Bulgaria.
De asemenea, sălile Ateneului au găzduit seri literare, simpozioane științifice, seri de teatru, expoziții și conferințe – satisfăcând cele mai variate gusturi și inclinații culturale.
Capacitate săli Ateneu:
– sală de spectacol – număr locuri 317 – sală de conferințe – număr locuri 90 – foaier parter
– foaier etaj
 
Ateneul din Giurgiu este cu atât mai important cu cât reprezintă sediul primei filiale de provincie a Ateneului Român din Bucureşti. A fost inaugurat în anul 1940.
În prezent, Ateneul Nicolae Bălănescu din Giurgiu reprezintă o instituţie culturală de interes local, aici organizându-se diverse evenimente precum seri literare, simpozioane ştiinţifice, seri de teatru, expoziţii şi conferinţe.
<obiectiv>1043, - Biserica Romano-Catolică
În urmă cu circa 70 de ani, un grup de muncitori catolici din Belgia a venit la Giurgiu, pentru a construi o fabrică de zahăr. Comunitatea de catolici giurgiuveni era atunci, numeric, foarte mică și se aduna în zilele de sărbătoare doar într o "Casă de rugăciune" aflată în curtea actualei Parohii.
Oaspetii veniti la muncă au avut initiativa de a face un proiect de ridicare a unei biserici alături de această casă. Biserica a fost concepută în stil romanic și sfintită în 1936, de E. S. Mons. Alexandru Cisar. Reparată mai târziu în două rânduri, ea păstrează în interior o notă de intimitate și este, în prezent, suficientă pentru cele 88 de familii cu circa 246 de credinciosi.
Situată în aceeasi incintă, casa parohială este o fostă scoală de demult, spatioasă. A fost consolidată prin anii 1988 si adaptată functional
la nevoile parohiale.
Există un cimitir catolic în oras, pe Soseaua Sloboziei nr. 3, în incinta căruia se află si o casă, locuinta îngrijitorului, construită de familia Harich. Casa este uzată în proportie de 90 % si trebuie refăcută în timp cât mai scurt.
Singura filială apartinătoare parohiei se află la 80 km depărtare. Este vorba de comunitatea din orasul Oltenita, cu aproximativ 9 familii si 29 de credinciosi. Sfânta Liturghie se celebrează în casele credinciosilor de aici, în fiecare duminică.
În biserca parohială se celebrează două Sfinte Liturghii în zilele de sărbătoare si duminica. Hramul bisericii este Vizita Sfintei Fecioare Maria, la 31 mai.
Nu există grădinită sau congregatii pentru activităti spiritual educative, dar comunitatea este antrenată, prin câtiva voluntari, la activităti de ordin social caritativ si religios.
Cu ajutorul generos al unei asistente medicale, se distribuie gratuit medicamente de la Caritas Bucuresti, credinciosilor din comunitate. Există în evidenta parohiei 11 copii care se bucură de ajutor din afară, conform proiectului "adoptie de la distantă" cu posibilitatea de extindere si la alte cazuri. O parte dintre credinciosi a plecat în Moldova nemaiavând un loc de muncă stabil în orasul Giurgiu, dar o altă parte de credinciosi îi înlocuiesc prin convertiri.
Studiind alte documente, de pildă "Monografia oraşului Giurgiu" - scrisă de institutorul Ion Boldescu, la anul 1912, aflăm că lucrurile nu stau întocmai, dimpotrivă.
Iată ce menţionează acesta: "Colonia germană, precum şi cea ungară, devenind din ce în ce mai numeroase, au fost nevoite să ceară Episcopatului Catolic din Bucureşti, ca să le înfiinţeze o biserică pentru cultul lor în Giurgiu. Prin iniţiativa celor mai de seamă catolici din Giurgiu, s-a înfiinţat în anul 1885, biserica catolică din acest oraş. Biserica e mică, dar bine întreţinută: are un singur preot şi personalul trebuincios serviciului bisericesc. Enoriaşii acestei sfinte biserici se compun din 110 familii creştine catolice, din care: 46 germane, 50 ungare, 6 italiene şi 4 franceze.
 
<obiectiv>1044, - Centrul Cultural Ion Vinea
Centrul Cultural Local Ion Vinea este pilonul activităților cultural-artistice din Municipiul Giurgiu; activitatea sa are la baza o bogată tradiție culturală și muzicală giurgiuveană, susținută de-a lungul timpului de mari personalități ca Victor Karpis, Teodor Bratu, Gheorghe Bărbulescu și continuată astăzi de profesioniști de înaltă clasă, sub conducerea profesorului de muzică Virgil Petanca.
Centrul Cultural Local Giurgiu, prin nucleul de profesioniști, prin structura, încadrare și performanțe, și-a propus ca în orice moment să poată reprezenta, național și internațional, Zona folclorica „Vlasca”, să
cunoască, să conserve, să transmită si, prin participări la evenimente cultural-artistice, să facă cunoscute valorile tradiționale, contribuind astfel la promovarea imaginii pozitive a municipiului. Ansamblu profesionist de cântece si dansuri populare “Doina Dunarii” este rodul muncii si entuziasmului dansatorilor conduși de coregraful Velicu Prodan, al Orchestrei, soliștilor vocali și instrumentiști, conduși de maestrul Stefan Stoica. Orchestra de suflatori „Valahia”, al cărei fondator este profesorul Virgil Petanca, a reușit cu sprijinul moral și material al Consiliului Local și al Primăriei Giurgiu să fie remarcată și apreciată, atât pe plan național, cât și internațional, înregistrând o premieră absolută, pentru o formație giurgiuveană de acest gen, prin participarea sa la Festivalul Internațional „George Enescu”.
Cursuri și activități cultural-artistice
 Dans Modern – 20 RON/luna (prof. Moga Stefania)
 Instrumente Muzicale (chitara, orga, pian) – 20 RON/luna
 Canto Muzica Usoara si Populara – 20 RON/luna (prof. Petanca Carmen Mihaela)
 Pictura – 15 RON/luna (prof. Serbanescu Tanase Petra)
 Dansuri Populare – 10 RON/luna (prof. Prodan Velicu)
 Teatru – fara taxa (prof. Ionela Cralevici)
<obiectiv>1045, - Muzeul Teohari Antonescu
Apariția muzeului țin de primele preocupări ale personalității plurivalente Nicolae Droc-Barcian, directorul Gimnaziului. Acesta înfiinţează în 1876 o grădină botanică, iar în 1883 un muzeu şcolar de ştiinţele naturii. îmbogăţit succesiv cu piese arheologice şi documente, patrimoniul acumulat s-a pierdut în urma distrugerii oraşului din 1916.
Muzeul judeţean a fost înfiinţat în 1934, printr-o hotărâre a Prefecturii de Vlaşca. La sugestia savantului Ion Andrieşescu, i s-a dat numele primului profesor de arheologie al Universităţii din Iaşi, giurgiuveanul Teohari Antonescu. În fruntea instituţiei a fost numit, cu titlu onorific,
  
tânărul profesor Dumitru Berciu, care a condus-o până în 1948. După un hiatus de doi ani, ea a fost reînfiinţată şi dezvoltată pe parcursul a două decenii, de către profesorul Gheorghe Rădulescu, absolvent de Belle-Arte, ajutat de muzeograful-restaurator Mihai Ionescu.
Între 1950 şi 1980 muzeul a fost pe rând raional, municipal şi secţie fără personalitate juridică. A redevenit judeţean în 1981, în urma corecturii aduse reformei teritorial-administrative, cu secţii de istorie şi etnografie şi Oficiu pentru patrimoniu cultural naţional. Între 1977-1990 expoziţia lui permanentă s-a numit “Muzeul luptei pentru independenţa poporului român”. Din 1993 îşi reia patronul antebelic, iar între 1999-2005 se reface expoziţia secţiilor de arheologie şi istorie.
Prin retrocedarea localului secţiei de etnografie din comuna Floreşti-Stoeneşti, patrimoniul acesteia a fost adus la Giurgiu, unde s-a inaugurat o nouă expoziţie permanentă la sfârşitul anului 2006. Din anul 2003 în administrarea Muzeului judeţean a intrat şi Casa memorială a poetului Petre Ghelmez din comuna Gogoşari.
Sala consacrată glorioasei domnii a lui Mircea cel Bătrân cuprinde, între altele, piese descoperite pe șantierul cetății și facsimile ale unor documente emise la Giurgiu. Un spațiu aparte îi este rezervat epocii lui Mihai Viteazul, ale cărui bătălii victorioase din 1595 (Putineiu, Stănești, Șerpătești, Călugăreni, Giurgiu) au adus faima acestor locuri în întreaga Europă. Tranziția de la perioada medievală la cea modernă (secolele XVII - XVIII) este redată prin imagini ale unor monumente din regiune (Comana, Mironești, Dobreni, Herești, Florești-Stoenești, Găiseni), prin stampe și hărți de epocă, arme, podoabe, monede și alte mărturii. Construirea României moderne este punctată de prezentarea unor evenimente cure au marcat destinul țării: Revoluția din 1848, Unirea Principatelor (1859), câștigarea Independenței de stat (1877) și Marea Unire (1918). Totodată sunt reliefate și realizările ce individualizează Giurgiu în cadrul dezvoltării societății românești, cu deosebire prioritățile în transporturi și comunicații.
Secții ale muzeului: Istorie memorială, Etnografie, Istorie, Arheologie
<obiectiv>1046, - Parcul Alei
 totodată, opere de artă şi monumente istorice.
Cea mai importantă, din punct de vedere artistic, este bustul lui Mihai Eminescu. Un alt monument important este cel dedicat armatei franceze, ca un omagiu adus comandantului trupelor aliate din Peninsula Balcanică, din timpul primului război mondial, Mareşalul Foch. Monumentul a fost instalat în anul 1920, când numele mareşalului Foch i-a fost atribuit şi parcului.
Un impresionant ansamblu statuar îl formează cele 23 de busturi ale unor eroi din războiul de independenţă de la 1877 (Valter Mărăcineanu, Dimitrie Lemnea, Maior Şonţu, sg. Filip Iliescu etc.), instalat în parcul Alei cu prilejul centenarului acestui eveniment istoric. Ele sunt opera unor importanţi sculptori, printre care Boris Caragea, Vasile Gorduz, Elena Avramescu, Jana Gertler, Horia Flămând ş.a.
Construcţia a fost cerută de Gen. Kiselef în anul 1830.
Parcul Alei a fost amenajat pe parcursul mai multor ani, din 1831, când s-a început şi sistematizarea oraşului.
În anul 1840, aici au fost plantaţi 200 de tei şi, totodată, s-a construit un bufet şi un pavilion pentru muzică. Tradiţia muzicii în parc se păstrează şi astăzi.
Este una dintre primele grădini romantice din România. În timp, a fost modificată, păstrându-se doar o parte din structura iniţială a aleilor şi a vegetatiei.
Statuile din Parcul Alei sunt,

Nu întotdeauna s-a numit Grădina Alei - cândva "Grădina Gen. Foch" - ca și strada ce ducea de la turn la aceasta (acum strada din spatele Teatrului Valah).
În anul 1831 s-au sădit primele două rânduri de arbori în gradină Aleiului, s-a nivelat terenul cu nisip și s-a construit « parmalac » (ingradire de lemn) de jur-împrejur. În anul 1835 s-au fixat patru felinare, iar în bugetul orașului s-a prevăzut la cheltuieli suma de 46 lei, din care să se cumpere 20 de ocale de lumânări de seu pentru felinare.
În anul 1903, s-a ridicat în această grădină, bustul lui I.C. Bratianu, apoi celelalte statuete au fost aduse din parcul medicului Apostol Arsache, din satul Parapani (vedea), parte din ele fiind fixate în grădina centrului ("la farfurie").
1920 - A fost edificat ansamblul monumental dedicat armatei franceze, (cu același prilej parcul primește numele de "Parcul Maresal Foch", recompensa recunoscătoare a meritelor excepționale ale Comandantului Trupelor Aliate din Balcani) simbolizând cele 4 puteri aliate din razboiul de la 1916. În 1941 Rebeliunea legionară la GR. ocupă Prefectura și distruge Cazinoul din Gradina Alei.
În 1938 se amplasează bustul lui Mihai Eminescu (Mihai Eminescu a fost hamal în portul Ramadan - Giurgiu, aproximativ 6 luni).
Din anul 1977, în acest parc s-a amenajat “Aleea Eroilor”, care expune busturi ale unor eroi căzuți în războiul pentru independență de la 1877.
"La căprioara" este prima fântână arteziană făcută de comuniști în Giurgiu ca și partea de jos a acestei grădini, făcută cam tot în acea perioadă.
În fiecare an, pe data de 14, în foișorul din Parcul Alei sunt organizate ceremonii de căsătorie pentru cei care vor să-și unească destinele de Ziua Îndrăgostiților.
În ultimii ani, Primăria Municipiului Giurgiu a realizat în parc o serie de lucrări de modernizare și dotare (loc de joacă, spațiu de fitness, foișor, pista de biciclete, role și skate), de întreținere și toaletare și a modernizat chioșcul unde cânta fanfara.
<obiectiv>1047, - Statuia lui Mihai Eminescu
Statuia lui Mihai Eminescu este considerată cea mai importantă statuetă din punct de vedere artistic, opera aparținând sculptorului C. Mendrea din anul 1938.
Statuia are fundația turnată din beton, soclul este din piatră, iar pe aceasta este inscripționat „EMINESCU 1850-1889’’. În fiecare an, pe data de 15 ianuarie, cu ocazia zilei de naștere a poetului național, cetățenii din Giurgiu, iubitori de literatură se adună în Parcul Alei pentru a lăsa ca semn de prețuire pentru marele poet buchete de flori, sau ca să recite cele mai cunoscute poezii ale sale ( Scrisorile I, II,
III, IV, V; Epigonii; Doina; Luceafărul; Ce-ți doresc eu ție, Dulce Românie; Pe lângă plopii fără soț ș.a.)
Copacii mereu verzi și Bustul lui Mihai Eminescu din Alei atrag prin frumusețea lor, dar în special prin pacea pe care o degajă chipul blând al poetului.
Statuia reaminteşte giurgiuvenilor, că în peregrinările din tinereţea sa, marele poet a trecut şi pe la Giurgiu, unde a muncit ca hamal în portul Ramadan o jumătate de an.
 
Din 1866 până în 1869, a pribegit pe traseul Cernăuți –Blaj – Sibiu – Giurgiu – București. De fapt, sunt ani de cunoaștere prin contact direct a poporului, a limbii, a obiceiurilor și a realităților românești, un pelerinaj transilvănean al cărui autor moral a fost Aron Pumnul.
Mihai Eminescu (născut Mihail Eminovici; n. 15 ianuarie 1850, Botoșani – d. 15 iunie 1889, București) a fost un poet, prozator și jurnalist român, socotit de cititorii români și de critica literară postumă drept cea mai importantă voce poetică din literatura română. Receptiv la romantismele europene de secol XVIII și XIX, a asimilat viziunile poetice occidentale, creația sa aparținând unui romantism literar relativ întârziat.
Pe o monedă comemorativă, cu valoarea nominală de 1 rublă, emisă de Uniunea Sovietică în 1989, a fost gravat chipul lui Mihai Eminescu. Moneda, pusă în circulație pe 26 decembrie 1989, pentru a celebra centenarul Eminescu, a fost bătută la monetăria din Leningrad, cu un tiraj de 2 milioane de exemplare. De remarcat că prenumele poetului este scris Mihail și nu Mihai, variantă recunoscută de către eminescologi.
În anul 2000 Banca Națională a Moldovei a emis o monedă de argint, de calitate „proof”[32], care are gravată efigia lui Mihai Eminescu.
La 8 ianuarie 2016 Banca Națională a României, pentru a sărbători 150 de ani de la debutul lui Mihai Eminescu în revista Familia, a pus în circulație, în atenția colecționarilor, o monedă de argint cu titlul de 999‰, având valoarea nominală de 10 lei. Moneda este rotundă, arediametrul de 37 mm, greutatea de 31,103 g, având cantul zimțat. Întreaga emisiune de 200 de exemplare este de calitate proof.
<obiectiv>1048, - Muzeul Poliției de Frontieră
În urmă cu 60 de ani, pe 20 iunie 1954, era deschis circulaţiei podul cu tablier metalic de peste Dunăre, care leagă oraşele Giurgiu şi Ruse, numit la insistenţele sovieticilor „Podul Prieteniei“, fiind la acea vreme cel mai mare pod combinat – rutier şi feroviar – din Europa. În anii 1950-1952, pentru muncitorii care participau la constructia podului, a fost construită o clădire pentru activitati de club și cinematograf. Aceasta a continuat să funcționeze ca centru cultural, scena sa fiind gazda spectacolelor și serbărilor
comunității giurgiuvene.
În anul 1954, printr-o hotărâre a Consiliului de Miniștri al Republicii Populare Române actuala clădire a Muzeului Poliției de Frontieră Române, a fost trecută din folosința Direcției Generale a Lucrării 889, în folosința Ministerului Forțelor Armate, iar ulterior în folosința Ministerului de Interne, când Comandamentul Trupele de Grăniceri a revenit în structurile Ministerului de Interne (conform Legii 56/1992-Legea Frontierei de Stat).
La data de 24 iulie 2002, cu ocazia aniversării a 138 de ani de existență instituțională a Poliției de Frontieră, clădirea a devenit sediul Muzeul Poliției de Frontieră Române, singura instituție de acest gen din România.
 
Compartimentată în șase săli de expoziție plus sala de spectacol, instituția găzduiește colecția permanentă a muzeului, formată din drapele de luptă, expoziția de uniforme grănicerești istorice ”De Veghe la Fruntarii”, expoziția de uniforme actuale ale țărilor europene, machete ale navelor fluviale ale Poliției de Frontieră, arme actuale și din timpul celor două războaie mondiale, epoleți, insigne, decorații, publicații istorice și un tablou amplu reprezentând Bătălia de la Călugăreni. În holul principal al clădiri se află bustul al lui Alexandru Ioan Cuza, fondatorul Poliției de Frontieră moderne, sculptat în marmură de artistul Pavel Mercea. Tot aici, se găsește ”Momentul Războiului de Independență”, unde s-a reconstituit predarea steagului otoman regelui Carol I, de către soldatul Ion Grigore din din Batalionul 2 vînători, cel care a capturat un steag turcesc în luptele pentru cucerirea redutei Griviţa I.
Expoziția ”De Veghe la Fruntarii” realizată în anul 2012, cu sprijinul financiar al Administrației Fondului Cultural Național, continuă în următoarele două săli de expoziție, însumând un număr total de douăzeci și șase de uniforme grănicerești din 1806 până în prezent. Sala uniformelor internaționale este dedicată uniformelor de ceremonie din Bulgaria, Ucraina, Turcia,Germania, Spania, Austria, Franţa, Italia şi Norvegia.
În 2008, a fost inaugurată sala de consiliu „Mihai Viteazu”, odată cu acest eveniment având loc şi vernisarea picturii „Bătălia de la Călugăreni”. În aceeași sală se află și un portret în sticlă turnată, al domnitorului Mihai Viteazu, donat muzeului de către Episcopia Giurgiului, prin Preasfințitul Părinte Ambrozie, Episcopul Giurgiului.
Sala armelor expune un număr de arme de foc ce cuprind pistoale, carabine automate și semiautomate și două mitraliere didactice în secțiune longitudinală. Colecția de arme albe este compusă din pumnale și săbii din perioada Războiului de Independență și din perioada interbelică. Împărțită în toate sălile muzeului este colecția de steaguri ale batalioanelor de luptă, atât din perioada comunistă cât și ale unităților militare grăniceresti de după revoluție.
<obiectiv>1049, - Casa Dr. A Vianu
Casa a fost costruită în ultimii ani ai secolului XIX, familia Vianu mutându-se la Giurgiu în 1893 și locuind aici până la izbucnirea Primului Război Mondial. La Giurgiu războiul a început la 15 august 1916, iar în noiembrie același an, întreaga zonă centrală a fost incendiată, inclusiv acest imobil. Casa a fost vândută unui negustor și reconstruită ulterior de acesta.
În această casă a văzut lumina zilei pe 26 decembrie 1897 marele eseist și om de cultură Tudor Vianu, aici locuind până la
finalizarea liceului.
Clădirea are o poveste aparte și o înfățișare care ne dezvăluie frânturi de istorie și ne ajută să ne întoarcem în timp, în vremea în care această personalitate colosală a culturii românești locuia acolo.
În 1987 muzeul a primit o parte din imobil , în care funcționează secția de arheologie.
Tudor Vianu (n. 27 decembrie 1897/8 ianuarie 1898, Giurgiu - d. 21 mai 1964, București) a fost un estetician, critic și istoric literar, poet, eseist, filosof și traducător român. Fratele mai mare al publicistului Alexandru Vianu. Căsătorit cu Elena Vianu (1911 - 1965). Fiul său, Ion Vianu, este un cunoscut medic psihiatru și scriitor. Fiica sa, Maria Alexandrescu Vianu, este un istoric al artei antice și arheolog.
Selecție din scrierile publicate (1925-1945)
 Dualismul artei (1925)
 Poezia lui Eminescu (1930)
 Arta și frumosul (1931)
 
 Arta prozatorilor români (1932)
 Idealul clasic al omului (1934)
 Estetica, 2 volume (1934-1936)
 Filosofie și poezie (1937)
 Introducere în teoria valorilor (1942)
 Istoria literaturii române moderne - în colaborare cu Șerban Cioculescu și Vladimir
Streinu (1944)
 Filosofia culturii (1945)
Cărți scrise după 1947
 Probleme de stil și artă literară (1955)
 Cervantes (1955)
 Racine (1955)
 Voltaire (1955)
 Literatură universală și literatură națională (1956)
 Problemele metaforei și alte studii de stilistică (1957)
 F.M. Dostoievski (1957)
 Versuri (1957)
 Ideile lui Stendhal (1959)
 Alexandru Odobescu, monografie (1960)
 Studii de literatură universală și comparată (1960)
 Schiller (1961)
 Jurnal (1961), ed. a II-a (1970)
 Dicționar de maxime comentat (1962)
 Arghezi, poet al omului (1964)
 Despre stil și artă literară (1965)
 Studii de literatură română (1965)
 Postume (1966)
 Studii de stilistică (1968)
 Scriitori români, vol. I-III (1970-1971)
 Scriitori români din secolul XX (1979).
<obiectiv>1050, - Schitul Barbu Belu
Curtea boierească de la Goştinari a fost ridicată de strămoşul comun al tuturor celor din neamul Bellu, care au ajuns pe pământ românesc, marele vistiernic şi logofăt Ştefan Bellu (1767-1833). Acest edificiu a fost ridicat la finele veacului al XVIII-lea şi refăcut în anul 1818. Vistiernicul Ştefan, cunoscut şi sub numele de Ştefănache, este înmormântat la Mănăstirea Radu Vodă din Bucureşti. Curtea a fost moştenită de marele logofăt Alexandru-Alecu Bellu (1796- 1853), fiul său, trecând apoi în posesia fiilor acestuia din urmă, Ştefan şi Barbu (donatorul terenului pentru
celebrul cimitir Bellu din Bucureşti). Faima celor doi fii ai lui Alexandru a fost nefastă acestui monument, de vreme ce aceştia au renunţat să mai aibă grijă de fostele case boiereşti de la Goştinari. Mai mult: primul născut al lui Ştefan, Alexandru (1850-1921), numit după bunicul său, a mutat cumva reşedinţa familiei din afara Capitalei la Urlaţi (jud. Prahova), unde încă se găseşte în stare bună conacul ridicat de el. Se pare că moştenirea caselor din Giurgiu a revenit citadinului Barbu Bellu,
 
după cum este numit şi schitul din comună. Azi la Goştinari se mai văd doar ruinele bisericii, ale zidului de incintă şi ale turnului-clopotniţă, posibil şi beciurile caselor boiereşti.
La 7 februarie 1862, fiul lui Ştefan, Barbu Bellu, este numit ministru al culturii, funcţie din care demisionează la 24 iunie 1862, după ce primul ministru Barbu Catargiu, vărul său, este asasinat. Ulterior, pentru vreo două luni (14 iunie-8 august 1863), Barbu Bellu ocupă funcţia de ministru al Justiţiei în Guvernul Nicolae Creţulescu. A fost membru al Parlamentului, din partea judeţului Muscel, în 1859, 1861 si 1864. În 1866, împăratul austriac Francisc Iosif i-a acordat titlul de baron. După abdicarea lui Alexandru Ioan Cuza, Barbu Bellu s-a retras din viaţa publică. Şi dacă donarea către administraţia locală a unui teren, pentru a deveni cimitir, nu l-a scos la momentul respectiv în evidenţă pe baronul Bellu, achiziţionarea, în 1889, a lui Peugeot, cu 4 CP, l+a transformat ântr-un personaj aparte al protipendadei bucureştene; baronul a sfidat pe toată lumea cu automobilul său, cu care a traversat vreme de şapte ani uliţele Capitalei.
Fiul său, care se numea tot Barbu, este cel care în 1927 a donat întregul complex Bellu din Urlaţi Muzeului de Istorie şi Arheologie Prahova, devenind secţie a acestuia. De asemenea, acelaşi Barbu Bellu a dăruit Bibliotecii Academiei Române, încă din 1913, un manuscris (inv. BAR sub nr. 4222) din versurile lui Iliad (Ion Heliade Rădulescu), scris cu alfabet de tranziţie pe la mijlocul sec. al XIX- lea. Totuşi, afinitatea pentru viaţa tumultoasă a Capitalei a făcut ca interesul membrilor familiei Bellu faţă de ansamblul de la Goştinari să fie scăzut. Spre exemplu, impozanta biserică, în faţa căreia nu poţi să nu rămâi impresionat, deşi se află într-o avansată stare de degradare, nu a mai fost folosită în cult din 1857, perioadă în care Barbu Bellu era în Argeş.
<obiectiv>1051, - Biserica Sf. Voievozi
Biserica „Sfinţii Arhangheli Mihail şi Gavriil” se află în imediata apropiere a „Casei de piatră", construită de frații Udriște și Cazan Năsturel, care adăpostește astăzi frumoase colecții de ceramică și mobilier țărănesc. Biserica a fost ctitorită de Elina Doamna, soţia voievodului Matei Basarab şi sfinţită pentru prima oară în anul 1644 însă nu se știe exact anul construirii.
Pisania aflată deasupra ușii de la intrarea în pronaos – scrisă în limba slavonă – ne înștiințează că: "în acest sfânt și dumnezeiesc lăcaș însuși temelia lui a fost clădit și înălțat cu ajutorul lui Dumnezeu și prin stăruirea și porunca luminației sale cinstitoare Principesa Elina, cu harul lui Dumnezeu stăpână și voevodeasă a Țării Ungro Vlahiei, soția preacinstitului și autocrat Io Matei Basarab, cu truda și ajutorul în parte a celor doi buni frați ai săi, Cazan Năsturel și Orest Năsturel, domnind atunci întru Dumnezeu creștinul domnitor, cel mai sus pomenit, soțul acesteia, pre timpul Arhiepiscopului Kir Teofil și episcopul de Râmnic Kir Ignatie și cel de Buzău Kir Ștefan în anul de la zidirea lumii 1644 și vătaf de lucrări a fost Mamut Barbulov din Netezești."
Din cauza vicisitudiniilor vremurilor, biserica a fost refăcută de prinţul sârb Miloş Obrenovici, în secolul al XIX-lea, care a înfrumusețat-o cu pictură, i-a dăruit clopot nou şi a sfinţit-o în anul 1833.
În peretele exterior se mai văd pietrele de mormânt ale lui Radu Postelnicu Năsturel și ale altor membri ai familiei.
 
În curte se află mormântul fratelui lui Milos Obrenovici, Milan I Obrenovici, care a domnit peste o parte a Serbiei. Mormântul are forma unui sarcofag din piatră, cu pilastri și sculpturi, având deasupra o placă de marmură cu inscripții.
După ce i s-au mărit ferestrele și a fost comandată scara de acces la clopotniță și la cafas, construcția a fost supraînălțată și acoperișul înlocuit. În anul 1866, biserica a fost pictată în tempera grasă, autorul nefiind cunoscut.
În biserică se păstrează icoane de lemn datate 1868 și un potir vechi din argint cu o parte din vechea pecete a familiei Năsturel.
În ultimul deceniu, biserica Parohiei Herăşti s-a aflat într-un amplu proces de restaurare care a constat în refacerea acoperişului iar la interior, sfântul locaş a fost pictat cu multă măiestrie de cunoscutul pictor, Dl. Alexandru Conţ.
Biserica poartă două hramuri, "Sfânta Treime" și "Sfinții Arhangheli Mihail și Gavril" și aparține protoeratului Herești, din episcopia Giurgiu.
Ultimii proprietari ai Hereștilor au fost Dinu Stolojan și fratele acestuia, Radu, fiii lui Anastasie Stolojan. Ei au stăpânit moșia până în 1949, moment în care întregul domeniu a trecut în proprietatea statului.
Ultima investigație în arhitectura bisericii s-a desfășurat în anul 1989, când monumentul a trecut prin ample lucrări de restaurare propuse de către arhitectul Sandu Miclescu, profesor la Institutul de Arhitectura „Ion Mincu" din București. S-au modificat ferestrele turlei pe fațada de nord și sud, s-a refăcut nișa scării de acces la turla în forma sa originară, s-a deschis pridvorul, s-a restabilit forma originară a ferestrelor, s-a închis accesul lateral în biserica și s-au refăcut treptele de acces în pridvor.
<obiectiv>1052, - Ansamblul Arhitectural Udriște-Năsturel Herăști
Casa de piatră este unicul monument de arhitectură civilă românească, ridicat în întregime, atât la interior cât şi la exterior, din piatră şlefuită. Se spune că piatra a fost adusa, pe Dunăre, cu canoele de la Russciuc (Ruse).
Casa de piatră sau mai bine cunoscută ca fiind Palatul Udrişte Năsturel este ctitorită de familia Năsturel (logofătul Udrişte Năsturel şi de fratele său Cazan) în perioada epocii lui Matei Basarab, între anii 1640-1642 ca resedinţă de
vară.
Clădirea are înfăţişarea palatelor vieneze, cu elemente specifice stilului baroc.
Năsturel-Herescu este una dintre cele mai vechi familii boiereşti, cu rădăcini până la Basarab Întemeietorul. În marmură apare şi blazonul familiei: acvila bicefală încoronată, cu aripi deschise, având pe piept scutul cu leul şi şarpele faţă în faţă. Flancând pasărea sunt aşezaţi doi cavaleri cu arme diferite, iar la picioarele lor se deschide deviza familiei: Honor et patria.
Conacul a fost construit pe trei nivele (pivniță, parter, etaj) în formă de L și încorporează două locuinţe aproape identice construite în oglindă. Orânduirea și distribuirea saloanelor, holurilor și scărilor interioare, frumusețea pivnițelor și încăperilor mici boltite cilindric, împreună cu tehnicile de lucru folosite și calitatea materialului dau o notă distinctă de originalitate și farmec întregului ansamblu monumental.
În grădină se găsesc trei ancore vechi, destul de mari. Legendele locului spun că în vremuri îndepărtate câmpia Hereștiului de astăzi era acoperită de mare și vapoarele veneau până unde se află astăzi conacul. Acestea transportau piatră de construcţie adusă pe Dunăre de la Ruse sau din Grecia. Ancorele rămânând acolo ancorate de la unele vapoare.
  Conacul de la Herești a suferit stricăciuni în timpul primului război mondial, fiind vandalizat. Iar în 1931 un incendiu îi aduce pagube însemnate. Venirea celui de al doilea război mondial amână orice posibilitate de renovare sau modernizare. În 1949 casa a fost naționalizată, atunci aflându-se în

 posesia familiei Stolojan. Din 1972 a fost în administrarea Muzeului de Artă Populară (predecesorul Muzeului Naţional al Ţăranului Român).
Începând din octombrie 2013, Casa de Piatră Udrişte Năsturel din Herăşti, Judeţul Giurgiu, a fost retrocedată proprietarilor, urmașii familiei Stolojan.
<obiectiv>1053, - Biserica Hulubești
Biserica parohială se află în cadrul cimitirului sătesc. Istoria spune că biserica este construită pe locul altei biserici mai vechi din lemn,ale carei icoane se află și se pot vedea-fiind donate-la parohia Tangiru, jud. Giurgiu pentru Biserica filiala Mirau. Astfel, în jurul anului 1877, enoriașii, din proprie inițiativă, au pornit acțiunea de strângere a fondurilor necesare construirii unui nou lăcaș orthodox. Concomitent cu această acțiune, s-a început și zidirea bisericii, ridicându-se zidul până la circa 1 m. În acest timp, unul dintre enoriașii care făcuseră parte din comitetul de strângere a fondurilor a făcut abuz de
putere în timpul strângerii colectei, iar, din această cearta, a fost omorât acel consilier. Din cauza acestei nefericite întâmplări, construcția a rămas în părăsire timp de 2 ani, până când proprietarul comunei, împreună cu soția sa, au luat pe cont propriu construirea Sfântului Lăcaș, cu condiția ca fiecare locuitor al comunei să-i secere câte un pogon de grâu.
Astfel, lucrarea a fost terminată la 26 octombrie 1880, când a și fost sfințită și a primit hramurile Sfântului Ierarh Nicolae, Sfântul Alexandru și Sfântul Mucenic Emanoil.
Mesterul care a executat lucrarea se numea Nita Ruse Radu și era din București. Ca stil arhitectonic remarcăm că este o clădire în formă de corabie fără sinuri cu o turlă pe pridvor. Ferestrele sunt drepte terminate în partea superioară în formă, de triunghi.
În anul 1995 aceste ferestre au fost înlocuite cu altele din metal. La intrare ușa este din metal iar cea de la intrarea în biserică este din lemn de stejar lucrat drept. Turla bisericii este așezată pe pridvor având forma prismatică cu baza pătrată, simplă fără ornamente.
Pictura originală a aparținut pictorului Anton Serafim, stilul fiind cel al renașterii cu influențe bizantine.
Biserica a fost repictată în anul 1992 de către pictorul Victor Angheliu, în tehnică frescă, în stilul neo- bizantin.
<obiectiv>1054, - Biserica Ioan Botezătorul
Biserica a fost zidită în anul 1846. Cheltuielile legate de construcția bisericii au fost făcute din veniturile domeniului Giurgiu- domeniu pe care se află satul Malu. Acest fapt este consemnat în pisania săpată pe peretele din tinda bisericii în care stă scris: "Această Sfântă și Dumnezeiască biserică, unde se cinstește și prăsnuiește hramul Sf. Prooroc înainte mergător și
  
Botezătorului Ioan, s-a zidit din nou din temelie cu cheltuielile statului din domeniul Giurgiu, după găsirea cu cale a cinstitei, obișnuitei adunări- în zilele prea înălțatului Domn Gheorghe Dimitrie Bibescu, în vremea arhipăstoriei Prea Sfinției Sale Părintelui Mitropolit a toată Ungro-Vlahia Domn, Neofit al II-lea, iar șef al Departamentului Visteriei fiind marele Logofăt și Cavaler Iancu-Constantin Filipescu sub a cărui dorință și stăruință s-a săvârșit la anul de la Mântuitorul lumii 1846." Pisania este scrisă în alfabetul de tranziție pe zid. Biserica a fost înzestrată de stat cu toate cărțile trebuitoare. Deîndată ce s-a mutat biserica aici locuitorii nu s-au mai folosit de vechiul cimitir ci au format altul în jurul bisericii. Astăzi nici acest cimitir nu mai este folosit nefiind corespunzător legilor igienice. Biserica este de formă dreptunghiulară cu partea dinspre răsărit rotundă. Este zidită numai din cărămidă, are o singură turlă care ține și loc de clopotniță.
Această Sfântă Biserică s-a pictat în ulei de către pictorul Paraipanopol din Giurgiu, prin stăruința preotului Paroh Ilie Popescu, în anul 1911. Pictura este în stil bizantin cu influență naturală. În anmul 1934 s-a făcut a treia reparație a bisericii, vopsindu-se pe dinafară și spălându-se pictura. Vopseaua a fost atât de slab făcută încât a fost nevoie ca în 1939 să se revopsească. Pe cărțile vechi ale bisericii se găsesc însemnări foarte interesante în legătură cu istoricul bisericii și al personalului care a slujit în acest sat. Unele din aceste cărți datează de la biserica veche (bordei).
A fost restaurată complet exterior și interior în anii 1954-1958, pictura fiind refăcută de către pictorul Ion Dogărescu.
Istoricul localității. Primele așezări din zona satului Malu au fost fondate în preajma lui 1445, pe teritoriul raialei Giurgiu din Imperiul Otoman, fiind la un moment dat proprietatea unui turc bogat, pe nume Ismail Efendi. Acest teritoriu a fost retrocedat Țării Românești în 1829. În 1864, teritoriul a fost organizat în comune, astfel că la sfârșitul secolului al XIX-lea, comuna Malu făcea parte din plasa Marginea a județului Vlașca și era formată din satele Malu de Jos și Malu de Sus. Comuna avea o biserică și o școală mixtă cu 83 de elevi. Anuarul Socec din 1925 o consemnează în plasa Dunărea a aceluiași județ, având 2383 de locuitori în satele Malu și Guțu.
În 1950 a fost transferată raionului Giurgiu din regiunea București, satul Guțu dispărând în timp. În 1968, comuna a trecut la județul Ilfov, dar a fost desființată și inclusă în comuna Vedea. În 1981, o reorganizare administrativă regională a dus la transferarea comunei Vedea la județul Giurgiu. Comuna Malu a fost reînființată în 2003 în forma actuală.
<obiectiv>1055, - MONUMENTUL EROILOR
Ansamblul cuprinde o serie de monumente care au fost închinate tuturor eroilor care și-au pierdut viața în luptele care au avut loc pe teritoriul țării românesti.
Inițial au fost ridicate două monumente la inițiativa locuitorilor in anul 1905 în memoria eroilor căzuți în Războiul Independenței din 1877-1878.
Ulterior s-au adăugat monumentele eroilor căzuţi în cele două războaie mondiale. În anul 2013 acestea au fost refăcute și remordenizate.
 
În cadrul ansamblului a fost ridicată și o cruce în memoria eroului căpitan Daia Marin care s-a născut în 1919 în satul Malu, judeţul Giurgiu şi a murit în comuna Blăjel, în timpul luptelor pe care armata română le-a purtat în toamna anului 1944 în zona Sibiului.
Viitorul ofiţer a urmat şcoala primară în satul natal între anii 1926-1930 și a ajuns sublocotent la Regimentul 6 Artilerie Grea. La 5 septembrie 1944, Regimentul 6 primeşte misiunea de a interveni şi a opri invazia trupelor germano-maghiare, care încălcaseră teritoriul nostru naţional şi înaintaseră circa 30 de km peste linia de demarcaţie româno-ungară, impusă României prin Dictatul de la Viena. În aceste împrejurări, tânărul ofiţer, care s-a oferit voluntar la comanda secţiei ce urma să schimbe poziţia, şi-a pierdut viaţa din pricina bombardamentului violent al aviaţiei inamice.
Jertfa căpitanului (p.m.) Daia Marin s-a înscris în efortul pe care l-a făcut armata română în toamna anului 1944 pentru eliberarea Ardealului de Nord şi care s-a finalizat cu operaţiile militare desfăşurate în zilele de 24 şi 25 octombrie în zona Satu Mare-Carei. Punctul culminant al luptei pentru Ardealul de Nord l-a reprezentat bătălia de la Oarba de Mureş din judeţul Mureş în care au pierit peste 11000 de eroi români, moment pe care istoria îl consemnează ca una din cele mai sângeroase lupte ale celui de-al Doilea Război Mondial şi în contextul căreia şi-a pierdut viaţa şi eroul pe care Oficiul Naţional pentru Cultul Eroilor vi-l propune pentru luna noiembrie.
În războul pentru indepență românii au pierdut 4.302 morți și dispăruți, 3.316 de răniți și 19.904 bolnavi. Pierderile suferite de armata română în primul război mondial au fost foarte mari: peste 500.000 de soldați.
Pierderile României în cel de-al Doilea Război Mondial - peste 800 de mii, atât civili cât și militari, deși statisticile dau cifre diferite. Cele mai multe dintre pierderi au avut loc după 22 iunie 1941, când Germania Nazistă a invadat URSS. Pierderile militare românești au fost de aproximativ 300.000 de oameni.
<obiectiv>1056, - CONACUL LUI CĂLINESCU
 școală mixtă cu 61 de elevi (dintre care 11 fete). La acea vreme, pe teritoriul actual al comunei mai funcționau în aceeași plasă și comunele Novaci și Popești, formate fiecare doar din satul de reședință. Comuna Novaci avea 683 de locuitori, o biserică și o școală cu 40 de elevi (dintre care 10 fete). Comuna Popești avea 796 de locuitori, o biserică și o școală mixtă cu 26 de elevi.
Anuarul Socec din 1925 consemnează comunele în plasa Argeșul a aceluiași județ. Comuna Mihăilești avea 2424 de locuitori în satele Costieni, Mihăileștii de Sus și Mihăileștii de Jos. Comuna Novaci avea 1286 de locuitori, iar comuna Popești — 1118. În 1931, comuna Popești s-a desființat,
Conacul a fost construit pe malul lacului Mihăilești, la începutul secolului XX.
La sfârșitul secolului al XIX-lea, Mihăilești avea statut de comună rurală ce făcea parte din plasa Câlniștea ajudețului Vlașca și era formată din satele Mihăileștii de Jos, Mihăileștii de Sus, Tufele, Băneasa și Costieni cu 1892 de locuitori. În comună existau trei biserici și o

satul Popești trecând la comuna Novaci, iar comuna Mihăilești era alcătuită din satele Mihăilești și Tufa-Costieni.
În 1950, comuna Mihăilești a devenit reședința raionului Mihăilești din regiunea București, din care făcea parte și comuna Novaci. În 1952 raionul a fost desființat, comunele fiind arondate raionului Drăgănești-Vlașca din aceeași regiune. În 1968, ele au trecut la județul Ilfov. Tot atunci, a fost desființată comuna Novaci, satele ei trecând la comuna Mihăilești. A fost desființat și satul Tufa- Costieni, comasat cu Mihăilești. În 1981, o reorganizare administrativă regională a dus la transferarea comunei la județul Giurgiu. Comuna Mihăilești a primit statut de oraș în 1989.
În orașul Mihăilești se află patru monumente istorice de interes național. Unul este situl arheologic al cetății dacice Argedava(perioada Latène), aflată „la Nucet” (la nord de satul Popești). Alte trei biserici de pe teritoriul orașului sunt clasificate la nivel național ca monumente istorice de arhitectură: biserica „Sfinții Voievozi” (1714) din Mihăilești; biserica „Adormirea Maicii Domnului” (secolul al XVIII- lea) din Novaci; și biserica „Sfânta Treime” (1688–1689) din Popești.
În rest, alte 7 obiective din comună sunt incluse în lista monumentelor istorice din județul Giurgiu ca monumente de interes local. Două sunt situri arheologice — situl de la „biserica Tufa-Costieni”, unde s-au găsit urmele unor așezări din Epoca Bronzului Timpuriu (cultura Glina III și Tei) și din perioada Latène (secolele al III-lea–I î.e.n.); și necropola tumulară geto-dacică descoperită la ieșirea din Popești, pe partea stângă a drumului spre Novaci. Celelalte cinci sunt clasificate ca monumente de arhitectură: biserica „Sfântul Nicolae” (1870) din Drăgănescu; casa Maria Călin (1920); casa Marin Matei (1927); casa Maria State (1931), ultimele două din Novaci și școala veche (1900), astăzi grădiniță, din nordul satului Popești
<obiectiv>1057, - Biserica Sf. Voievozi, Mihăilești
Biserica Sf. Voievozi din oraș Mihăilești, județul Giurgiu este un monument istoric și de arhitectură religioasă, a cărui baze au fost puse în anul 1714. Lăcașul este de religie ortodoxă, fiind situat pe fostul sat Tufa-Costineni, actualul cartier Costineni, având un stil arhitectonic brâncovenesc.
De-a lungul ultimului an de domnie al lui Constantin Brâncoveanu, anul 1714, este construită biserica având hramul “Sfinții Arhangheli Mihail și Gavril”. (trecut în rândul Sfintilor Martiri
romani de catre B.O.R. la data de 20 iunie 1992), Ctitorii acestei biserici sunt cunoscuți ca fiind Constantin și Balașa Brâncoveanu despre care s-au păstrat foarte puține date. De menționat că la 20 iunie 1992, Constantin Brâncoveanu este trecut în rândul Sfinților Martiri români de către Biserica Ortodoxă Română.
Construcția bisericii a fost realizată din blocuri masive de piatră, fără temelie, lucru obișnuit pentru acea perioadă. Stilul, brâncovenesc, se caracterizează prin modelul bisericesc triconic, cu pridvorul susținut de patru coloane de piatră în formă de spirală. Structura interioară a bisericii urmărește schema clasică a unei biserici ortodoxe: pridvor, pronaos, naos și altar. Deasupra intrării în pridvor se
 
găsesc trei arcade în interiorul cărora apar icoane reprezentând hramul bisericii, iar de-a dreapta și de- a stânga Sfinții Apostoli Petru și Pavel. Această pictura a fost realizată de către pictorul restaurator Patru Nicolae Augustin, în anul 2008. Trecerea din pridvor în pronaos se face prin intermediul unei uși din stejar masiv ornate cu o sculptură reprezentându-i pe Sfinții Arhangheli Mihail și Gavril. Pronaosul, de dimensiuni reduse, adapostește în interiorul său un candelabru în stil grecesc. Pronaosul se desparte de naos prin intermediul unor pereti foarte groși sub formă de arcadă la partea superioară. Naosul este de dimensiuni reduse, fiind singurul loc unde mai pot fi văzute fragmente ale picturii originale din anul 1714. Astfel, în bolta centrală este Iisus Pantocrator, apoi Masa și Sfântului Altar și de jur-împrejur îngeri. Catapeteasma este lucrată din lemn de tei și se compune din ușile diaconești și ușile împărătești, realizate în stilul brâncovenesc. În altar se distinge Sfânta Cruce, înfățișându-l pe Mântuitorul răstignit, suflată cu foiță de aur, iar de-a dreapta și de-a stânga se găsesc înfățișați Maica Domnului și Sfântul Apostol și Evanghelist Ioan.
<obiectiv>1058, - Mănăstirea Sf. Nicolae, Mironești
Mănăstirea Sf. Nicolae din Mironești, comuna Goștinari, declarată Monument Istoric și de arhitectură religioasă de categoria A, este un lăcaș de cult considerat ca fiind unul dintre puținele monumente medievale din Câmpia Română care își păstrează arhitectura originală. În prezent, parohia a fost transformată în schit de măici cu viață monahală de obște, dependent de Mănăstirea Comana. Aparține de Episcopia Giurgiului (Mitropolia Munteniei și Dobrogei) și, are hramurile Sfântul
Nicolae și Sfânta Teodora Împărăteasa Bizanțului (începând din anul 2011). Stilistic, biserica a fost încadrată de către N.Ghika-Budeşti în a doua etapă a evoluţiei stilului muntenesc din secolul XVII.
Mănăstirea Mironeşti – fost Coiani este un reprezentant ieşit din comun pentru tipologia de arhitectură muntenească bisericească de secolul al XVII-lea. Iniţial paraclis de curte boierească, din care astăzi se mai păstrează doar câteva ruine de ziduri la câteva sute de metri mai la nord de parcelă, biserica Sf. Nicolae apare menţionată în numeroase izvoare istorice, fiind comentată în ansamblu sau în detaliu în importante studii de istoria arhitecturii si istoria artei vechi din Ţara Românească.
Locașul este o ctitorie din 1668-1669 a Ilincăi Cantacuzino, soția lui Constantin Cantacuzino, a fiilor săi Constantin Vel Stolnic și Mihai Vel Spătar. Inscripția de deasupra ușii de intrare este dovada scrisă a perioadei în care arată că aceasta a fost ridicată în perioada 3 mai - 18 septembrie 1668. Planul mănăstirii este în formă de navă, cu ziduri solide și groase de un metru. Turla este așezată deasupra pridvorului. În interiorul locașului, dar și pe tâmpla de zid poate fi regăsită în continuare vechea pictură. Ancadramentele ușilor și ferestrelor sunt din piatră și sunt împodobite cu ornamente florale sculptate. Mănăstirea Sf. Nicolae are un plan drept, fără abside laterale şi cu clopotniţă amplasată deasupra naosului. O atenţie specială a fost acordată realizării pridvorului de pe latura de Vest. Altarul
 
are absidă circulară la interior şi poligonală la exterior. Funcţional, biserica este specific împărţită în pridvor deschis, pronaos, naos fără abside laterale şi altar. Din turnul clopotniţă al mănăstirii, păstrat în starea originală, se vede Dunărea spre sud şi Cetatea lui Bucur spre nord.
Biserica a fost restaurată în anul 1927. În prezent, 3 măicuțe formează obștea mănăstirii.
<obiectiv>1059, - RUINELE CONACULUI RADU ȘERBAN
 Șerban a deținut dregătoria de mare paharnic.
Era deținătorul celui mai mare domeniu boieresc individual din Țara Românească la sfârșitul secolului al XVI-lea, stăpânind 71 de sate și alte părți de sate. Soția sa Elina, fiica banului Udriște, îi adusese și ea o zestre însemnată.
După moartea năpraznică a lui Mihai Viteazul și scurta domnie a moldoveanului Simion Movilă, Radu Șerban ajuns pe tronul Țării Românești în octombrie 1601, cu sprijinul marilor boieri Preda, Stroe și Radu Buzescu, cărora le era unchi după mamă, și care, bucurându-se de o mare autoritate politică și militară, i-au sprijinit în mod constant domnia.
Primul an de domnie a fost unul foarte dificil, Radu Șerban având de luptat mai întâi cu fostul domn, Simion Movilă, până când acesta fiind părăsit de oștile polone trimise de Jan Zamoyski, marele cancelar al coroanei, a fost nevoit să se retragă în Moldova, apoi cu Radu Mihnea, pretendentul la tron sprijinit de turci.
Radu Șerban a încercat să obțină sprijin militar de la Imperiul Habsburgic, pentru a reveni pe tronul Țării Românești, dar nu a obținut decât promisiuni și vorbe frumoase. Cu toate că și din țară veneau scrisori stăruitoare din partea boierilor care îi mai rămăseseră credincioși, prin care era rugat să vină cu oaste pentru a-l alunga pe „acest domn turc” (aluzie la faptul că noul domn, Radu Mihnea, era fiul lui Mihnea al II-lea Turcitul, cel care își renegase credința creștină trecând la mahomedanism), curtea de la Viena nu voia să riște un nou război cu Turcia, ceea ce însemna în fond abandonarea cauzei lui Radu Șerban.[19]
Radu Șerban nu a mai apucat să-și revadă țara. S-a stins la Viena, în martie 1620, la vârsta de aproape 60 de ani, și sfârșitul i-a fost grăbit – după mărturia nepotului său, stolnicul Constantin Cantacuzino - de o „gravă și lungă boală de podagră”, urmare a vieții de oștean. Ca un omagiu adus luptătorului pentru cauza creștinității, împăratul Ferdinand al II-lea a hotărât înmormântarea sa în Catedrala Sf.
Conacul a reprezentat locul reședinței familiei voievodului Radu Șerban.
Radu Șerban se trăgea pe linie maternă din vechea familie boierească a Craioveștilor. Unele surse istorice afirmă că era nepot al lui Neagoe Basarab (care ar fi avut, pe lângă Teodosie, încă un fiu, numit Șerban).
A ajuns mare dregător în timpul domniei lui Mihai Viteazul, avându-și principala reședință la moșia sa din satul Coiani (azi Mironești, județul Giurgiu, pe malul Argeșului, la sud de București). Pe aproape întregul parcurs al domniei lui Mihai Viteazul, Radu

Ștefan din Viena, privilegiu rezervat familiei imperiale. Dar urmașii nu l-au uitat și mormântul nu i-a fost acoperit de pulberea anonimatului. Fiica sa Ancuța, căsătorită cu Nicolae Pătrașcu, fiul lui Mihai Viteazul, a adus mai târziu în pământul țării rămășițele tatălui și pe cele ale soțului ei. Osemintele lui Radu Șerban și ale lui Nicolae Pătrașcu au fost așezate într-un mormânt comun la Mănăstirea Comana, inscripția de pe mormântul lor amintind că au luptat „amândoi tare și vârtos pentru lege și pentru moșie cu păgânii turci și tătari”
<obiectiv>1060, - Biserica Obedeni, Obedeni
Biserica Obedeni, cu hramul Sfântului Nicolae, Sfântului Mucenic Dimitrie și a Sfintei Parascheva, a fost construită de către Maria Georgead, Michail Obedenaru, Dimitrie Michaihescu, Stan Dumitru, Marin Dumitru, Nicolau, Stan Radu, în anul 1870, în perioada lui Carol I, după cum este menționat în pisania bisericii.
Prima pictură a fost executată de pictorul Serafim care a executat și sfânta tâmplă ce se păstrează și acum în biserică (icoanele mari împărătești și arhanghelii de pe uși) .
Pictura murală a mai fost reparată și
mult modificată față de cea inițială, execuție efectuată de pictorul Mihail Mitescu în anii 1932-1936 în timpul preotului Gr. Gr. Popescu- Vărăști. În 1936 biserica a fost spălată în 2-3 rânduri de diferiți cetățeni cărora li s-a plătit benevol de
către credincioși. În 1965 pictura a fost refăcută.
În anii 1970 – 1972, biserica a fost renovată în proporție de 90% și pictată din nou. De asemenea, în 1974, a fost resfințită.
Clopotul bisericii a fost turnat prima dată în anul 1919 și mărit și returnat în 1945.
Mihail Georgiade Obedenaru s-a născut la 5 noiembrie 1839, în București, fiu al lui Hristache Georgiade și al Cocona Maria. Tatăl lui Obedenaru a fost negustor, proprietar și cultivator de pământ, făcând parte din pătura superioară a societății. Obedenaru a fost medic și diplomat cu studii lingvistice, lucrând la legațiile României din Roma, Constantinopol, Atena. De asemenea, a colaborat cu Revue des langues romanes din Montpellier, a fost membru al Societății Academice Române. Din 1859 și-a adăugat la nume și pe cel moștenit de Obedenaru, după moșia Obedeni, cumpărată de către tatăl lui, originar din Macedonia.
A urmat studiile în țară până la vârsta de 20 de ani când pleacă la Paris pentru a continua studiile școlii de medicină, ajungând intern al spitalelor din Paris. În august 1866, se întoarce în țară pentru a practica medicina în București. Până în 1874 este medic primar al spitalului de copii și profesor la Facultatea de Medicină. În 1877 este numit însărcinat de afaceri al agenției diplomatice românești la Roma. În 1879 deține aceeași funcție la Constantinopol, întorcându-se în 1880 la Roma. Iar în 1885 este numit ministru plenipotențial la Atena.
În plus, Mihail Georgiade Obedenaru a fost membru al Academiei Române, căreia i-a lăsat prin testament averea și numeroase manuscrise. El a publicat broșuri științifice, medicale, economice și literare, dar și piese de teatru, colaborând totodată cu diferite reviste științifice franceze. A lăsat o bogată colecție de manuscrise incluzând 200 de arii românești și documente istorice cu privire la România.
 
<obiectiv>1061, - Mănăstirea Ioan Rusu
Mănăstirea Sfântul Ioan Rusul a luat ființă la 1 noiembrie 2008 pe ruinele unei foste unități militare a Poliției de Frontieră Giurgiu. Este situată la marginea localității Slobozia, comună aflată la doar câțiva pași de Dunăre. În apropiere se află o pădure de stejari seculari, astăzi în posesia mănăstirii nou înființată.
Crescut în obștea Schitului Dârvari din București, cu binecuvântarea Episcopului Giurgiului, starețul Mănăstirii Sfântul Ioan Rusul a purces la demararea, în data de 20 noiembrie 2008, a primelor lucrări de construcții ale locașului monahal. Pe data de 26 decembrie, a anului 2008, a avut loc
aici întâia slujba în paraclisul recent amenajat.
În aproximativ o lună de zile lucrând cu 6 echipe de meșteri veniți de la Piatra Neamț s-a reușit amenajarea unui paraclis închinat Sfântului Ioan Rusul și a unui corp de clădire ce are la parter o sală de mese pentru 50 de persoane cu bucătărie iar la etaj 6 chilii fiecare cu baia ei.
Catapeteasma paraclisului sculptată în lemn de stejar este lucrată manual la Piatra Neamț și împodobită cu icoane vechi din sec XVIII-lea care au fost transferate de la muzeul Episcopiei și au aparținut mănăstirii Căscioarele situată pe malul drept al Argeșului, pe drumul ce coboară de la Târgoviște la Giurgiu, în satul cu același nume. Pe pereții vopsiți în alb se regăsesc două icoane împărătești primite de la Mănăstirea amintită mai sus.
Mănăstirea are părticele din moaștele Sfinților: Sf Ioan Rusul, Sf. Ierarh Nicolae, Sf. Ioan Gura de Aur, Sf. Siluan Athonitul, Sf. Ierarh Elefterie, Sf. Macarie de la Pecerska, Sf. Ierarh Haralambie, Sf. Gherasim de la Iordan, Sf. Policarp al Smirnei, Sf. Mare Mucenita Ecaterina și părticele de la mulți alți sfinți.
Mănăstirea este prima din țară construită în cinstea Sfântului Ioan Rusul. Fiind soldat, Sfântul și-a ales ca locaș, iata, o fostă unitate militară, sălășluindu-se între ostașii lui Hristos care sunt monahii. Zona este foarte săracă, atât din punct de vedere material, dar mai ales spiritual, fiind vitregită de-a lungul vremii mai ales prin absența mănăstirilor; acest nou locaș fiind a opta mănăstire proaspăt înființată în județ.
<obiectiv>1062, - Baza hipică Regatul Cailor
Clubul de echitație, aflat în sudul capitalei, se întinde pe o suprafață de 6,5 ha și oferă o varietate de facilități – spații îngrijite, aerisite, luminose, hambare curate.
Grajdul se întinde pe o suprafață totală de peste 1100 mp și are 38 de boxe, din care 16 boxe au acces exterior. În plus este dotat cu sistem de încălzire pentru a menține temperatura confortabilă în timpul iernii și sistem de ventilație pentru a asigura un flux constant de aer proaspăt.
  
Deasemenea, grajdul dispune de două selarii și două boxe pentru dușul și baia calului, din care una este echipată cu uscător cu ultraviolete – Solarium Sunny III – 3714 W.
Activitatea în manejul acoperit se desfășoară pe suprafața totală de 1750 mp (26,3 * 66,5 m), un spațiu care dispune atât de lumina naturală din abundenta cât și de luminatoare. Manejul acoperit dispune de o tribună special amenajată pentru însoțitori sau pentru publicul iubitor de concursuri și spectacole ecvestre.
Manejul amenajat în aer liber are o suprafață de 2700 mp (30*90 m).
Centrul dispune de un al doilea manej în aer liber amenajat special pentru concursuri cu o desfășurare pe suprafață totală de 6300 mp (70*90 m)
Clubul de echitație Regatul Cailor mai dispune de un loc de joacă pentru copii, o tavernă cu capacitate de 100 locuri la mese și hambare pentru nutrețuri.
Servicii:
- Antrenament sportive
- Antrenament cai
- Management cai și sportive
- Pensiune cai sport
- Lecții de echitație
- Școală de echitație
- Transport cai
- Evenimente
- Sesiune antrenament.
<obiectiv>1063, - Biserica Sf Pantelimon
 este repictat de Gheorghe M. Tăttărascu. La intrarea în biserică, în partea dreaptă, în Pronaos se află tabloul ctitorului şi al fiului său. Arsache arată cu mâna spre tânăra pereche,parcă, dândule consimţământul de a se căsători. Numele lui Arsache este strâns legat de dubla alegere a prinţului Alexandru Ioan Cuza deoarece acesta a propus dubla alegere în ambele tări şi astfel, nu se încălca nici un articol din Convenție.
De origine aromână doctorul Arsache s-a născut în Hotohova în Epir în anul 1789. Vine la Bucureşti înainte de anul 1800 urmând primii ani de şcoală cu profesori români. După 1805 merge la Viena unde studiază limbile străine, iar după câţiva ani pleacă în Germania unde studiază medicina, acolo unde îşi va lua şi doctoratul cu specialitatea „anatomie comparată”. Cu toate că i se întrevedea o carieră universitară cu mari şanse, nu râmâne în Germania şi vine la Bucureşti.
În România a funcţionat mul timp ca medic la diverse spitale, Pantelimon şi Colţea la Bucureşti fiind două dintre ele. Prin ani 1819 cumpără de la Mânăstirea Radu Vodă două moşii din județul Vlaşca
Biserica este construită în anul 1835 de către Apostol Arsache, care fiind un bun întreprinzător cumpără ocnele de sare
agonisând o impresionantă pe baza careia construieste biserica ce poartă hramul ,,Sfântului Pantelimon,,. Biserica a fost ridicată în amintirea fiului său Gheorghe care se sinucide la Viena din cauza împotriviri părinților de a se căsători cu o tânără Evreica. Construcţia bisericii a durat zece ani (1835-1845) , fiind pictată prima dată de Gheorghe Zugravul , iar spre sfârşitul vieţii ctitorului în 1874 sf. locaş
avere

(Giurgiu de astăzi), pe cea de la Parapani (astăzi Vedea) şi pe cea de la Stăneşti. Intrând în politică, datorită inteligenţei sale şi vastelor cunoştinţe pe care le avea, a reuşit să se facă cunoscut repede şi în acest domeniu. Domnitorul român Grigore Ghica i-a recunoscut valoarea numindu-l secretarul său particular unde se ocupa cu probleme de politică externă.
Prin munca depusă şi datorită forţei sale intelectuale doctorul a și-a mărit continuu averea pe care o avea atât în ţară cât şi în străinătate. Doctorul Arsache cunoştea şapte limbi: româna, latina, greaca, franceza, germana, italiana şi turca. El ajunsese să deţină moşii întinse în Vlașca, la Parapani,Butuneasca, Cucuruzu, Câlnişte, Stăneşti şi în multe alte localități. Asociat cu alţi oameni de afaceri valoroși ai vremii , Apostol Arsache a deţinut exploatarea ocnelor de sare din Ţara Românească şi Moldova. Având o situaţie înfloritoare, fără a-și risipi averea , doctorul şi-a ajutat mult supuşii făcându-le în permanență daruri.
Locuitori de pe moşia Parapani, la rândul lor l-au iubit şi apreciat şi au hotărât ca localitatea Parapani să poarte numele de Arsache. Nume pe care comuna l-a avut până când la putere au venit comuniştii şi l-au schimbat, nemotivat, în Vedea o denumire care nu are nici o legătură cu tradiţia locurilor acestea. A construit primărie nouă, şcoală nouă, edificii care se folosesc şi în zilele noastre.
<obiectiv>1064, - PRIMĂRIA VEDEA
Dintre clădirile mai vechi ale satului menționăm clădirea denumită “Conac”. Are o vechime de peste 100 ani.
Aici în 1878, în drum spre București a fost găzduit o noapte Osman Pașa, luat prizonier de armata română. Camera în care a dormit generalul turc poartă numele de “Camera Turcului”.
Conacul Dr apostol Arsache a fost ridicat în anul 1820 după cumpărarea moșiei Paraipani. În spatele palatului se afla o adevărată grădină botanică, ce cuprindea specii rare de plante. În mijlocul ei se aflau 2 fântâni arteziene din calcar masiv și mai multe statui.
Astăzi în conac funcționează Primăria Vedea. Lângă aceasta se regăsește Școala generală cu clasele I- VIII “Apostol Arsache.”
Numele lui Arsache este strâns legat de dubla alegere a prinţului Alexandru Ioan Cuza deoarece acesta a propus dubla alegere în ambele tări şi astfel, nu se încălca nici un articol din Convenție. A construit în Vedea primărie nouă, şcoală nouă, edificii care se folosesc şi în zilele noastre.
Osman Pașa a fost conducătorul armatei otomane care a atacat Plevna în timpul războiului ruso-turc din 1877-1878. După ce armata rusă a traversat Dunărea la Sviștov, ea a început să avanseze spre centrul Bulgariei de astăzi, cu scopul de a trece Munții Balcani spre Constantinopol, evitând cetățile turcești fortificate de pe malul Mării Negre. Armata otomană, întoarsă din Serbia după un conflict cu acea țară, a fost masată în orașul fortificat Plevna, oraș întărit și înconjurat de numeroase redute, aflat la o importantă intersecție de drumuri.
După două asalturi nereușite, în care pierduse efective prețioase, comandantul trupelor ruse de pe frontul balcanic,marele duce Nicolai, a cerut cu insistență (prin telegrama din 19 iulie) ajutorul aliatului său român Carol I. Carol a trecut și el Dunărea cu o armată românească și a fost pus la comanda trupelor ruso-române. El a decis să nu mai facă niciun asalt, ci să asedieze orașul, tăind căile de aprovizionare cu alimente și muniții. Armata ruso-română a reușit la începutul asediului să cucerească mai multe redute din jurul Plevnei, păstrând pe termen lung doar reduta Grivița. Asediul început în iulie 1877 s-a încheiat abia în luna decembrie a aceluiași an când Osman Pașa a încercat fără succes să forțeze ruperea asediului și a fost rănit. În cele din urmă, refugiat într-o moară, Osman a primit delegația condusă de colonelul Mihail Cerchez și a acceptat condițiile de capitulare oferite de aceasta.
 
În urma bătăliei, armatele ruse au putut avansa și au atacat în forță pasul Șipka, reușind să învingă defensiva otomană și să își deschidă drumul spre Constantinopol.
<obiectiv>1065, - Monumentul Eroilor
În centrul satului se află monumentul ridicat în cinstea eroilor căzuți în cel de al doilea război mondial (1941-1945). Acest monument a fost ridicat în anul 1998 la data de 28 mai, cu ajutorul cetățenilor din comuna și a fost inițiat de 9 locuitori.
După o perioadă de neutralitate de mai bine de un an (în decursul căreia Regatul României a permis evacuarea guvernului, tezaurului și forțelor poloneze spre Egiptul britanic, dar a pierdut importante teritorii în profitul aliaților de atunci ai Germaniei naziste, anume URSS, Ungaria și Bulgaria), România își schimbă alianțele odată cu
sosirea la putere a lui Ion Antonescu. Se aliază cu Puterile Axei în octombrie 1940 și intră în război de partea acestora în iunie 1941, în scopul de a recupera măcar teritoriile răpite de URSS : Basarabia, Bucovina de Nord și Ținutul Herței. După trei ani și două luni de campanii militare împotriva URSS, care duc armata română până în stepa din nordul Caucazului și înapoi, la data de 23 august 1944, armata sovietică fiind deja în Moldova de nord încă din luna martie, Regele Mihai I își dă acordul pentru înlăturarea prin forță a mareșalului Antonescu dacă acesta va refuza semnarea armistițiului cu Națiunile Unite. În urma refuzului net al lui Antonescu, Regele Mihai l-a destituit și l-a arestat, iar România a trecut de partea Aliaților. Participarea României la cel de-al Doilea Război Mondial s-a caracterizat, așadar, prin două campanii: cea din est pentru eliberarea Basarabiei și Bucovinei, pierdută, și cea din vest pentru eliberareaTransilvaniei, câștigată. La încheierea războiului, pe planul diplomatic, doar participarea de partea Axei a fost luată la socoteală și România a semnat Tratatul de pace de la Paris (1946) ca stat dușman învins.
Pierderile României în cel de-al Doilea Război Mondial sunt de obicei estimate ca fiind peste 800 de mii, atât civili cât și militari, deși statisticile dau cifre diferite. Cele mai multe dintre pierderi au avut loc după 22 iunie 1941, când Germania Nazistă a invadat URSS.
Pierderile militare românești au fost de aproxiamtiv 300.000 de oameni. Totalul morților este de 93,326 (72.291 în timpul alianței cu Puterile Axei și 21.035 de partea aliaților): totalul dispăruților și prizonierilor este de 341.765 (283.322 în timpul alianței cu Puterile Axei și 58.443 de partea aliaților) numai 80.000 au supraviețuit captivității în Uniunea Sovietică. Sursele rusești menționează 54.600 de morți din cei 201.800 români prizonieri în Uniunea Sovietică în timpul războiului. Cifrele nu includ cei 40.000 - 50.000 de morți în armata ungară.
Pierderile de civili sunt de 64.000 inclusiv 20.000 morți în timpul ocupației ruse a Basarabiei și Bucovinei din 1940-41 și genocidul populației rrome - 36.000 morți.
Raidurile aliaților au provocat 7.693 de morți în rândul civililor.
 
<obiectiv>1066, – Statuia Apollo Belvedere, Giurgiu
Statuia Apollo Belvedere este unul dintre monumentele istorice recunoscute la nivelul județului Giurgiu. Aceasta a fost construită în secolul al XIX-lea.
Apollo din Belvedere este o faimoasă sculptură antică din marmură. A fost redescoperită în secolul al XIX-lea în Terracina. În prezent se află în curtea Belvedere din Vatican și face parte din colecția de antichități a Muzeelor Vaticane.
Statuia de marmură este o copie romană a unei statui de bronz care a fost creată între 350-325 î.Hr. de către sculptor grec Leocares. Antebrațul drept și mâna stângă lipseau în momentul descoperirii, ele fiind reconstruite de Giovanni Angelo Montorsoli, sculptor și colaborator al lui Michelangelo.
Cele mai vechi mărturii ale unei așezări omenești în arealul Giurgiului datează din Mezolitic (mileniile 10-7 î.Hr). După cum atestă cercetările arheologice, zona Giurgiului a fost dens populată în perioada dacă (secolul I î.Hr). S-a propagat până în zilele noastre, ipoteza că orașul Giurgiu ar fi fost fondat de genovezi și numit după sfântul protector al Genovei (San Giorgio). Această credință apărută în secolul al XIX-lea, deși larg difuzată, a fost respinsa ulterior de
specialiși și ea nu mai constituie astăzi o ipoteză de lucru valabilă. Prima mențiune sigură a cetății Giurgiu este în documentul Codex Latinus Parisinus de la începutul secolului al XV-lea, sub forma Zorio. Mențiunea alăturată: "loc pustiu" sugerează distrugerea cetății în timpul campaniei otomane din 1394 împotriva lui Mircea cel Bătrân.
În 1420 a fost cucerit de Imperiul Otoman care dorea astfel să dețină controlul traficului pe Dunăre. Otomanii au numit Giurgiul "Yergöğü", el devenind reședința unei raiale formate din hinterlandul său imediat.
Fiind un oraș fortificat, Giurgiul a jucat un rol important în războaiele frecvente dintre români și turci pentru controlul Dunării, în special în campania antiotomană a lui Mihai Viteazul, iar mai apoi în războaiele ruso-turce.
Mărită în 1560, cetatea a deveni un veritabil cap de pod pentru sultani peste Dunăre.
Timp de aproape 150 de ani cetatea nu a mai suferit asedii. Treptat cetatea din insulă își pierde importanța. Ultima oară când e folosită drept bastion de apărare a fost în timpul luptelor ruso-otomane (1768-1774). Deși a fost cucerită de ruși, cetatea revine turcilor care fortifică orașul, devenind magazie de muniții. În toate războiele ruso-austro-otomane ce au urmat cetatea a fost asediată. Giurgiu a fost retrocedat Țării Românești în 1829, la acea dată zidurile și fortificațiile fiind însă complet distruse de către turci înainte de a se retragere, astfel că singura apărare care-i mai rămânea era castelul amplasat pe insula Slobozia, legată de țărm cu un pod.
La sfârșitul secolului al XIX-lea, Giurgiu avea statut de comună urbană, reședința județului Vlașca, având o populație de 11.890 de locuitori, în proporție de trei sferturi români. În 1950, Giurgiu a primit statut de oraș regional în cadrul regiunii București, el devenind și reședința raionului Giurgiu, subordonat acestei regiuni. Între 1952-1954, regimul comunist, sprijinit de URSS, a construit Podul Giurgiu-Ruse (sau Podul Prieteniei), primul pod peste Dunăre care leagă România de Bulgaria. În 1968, orașul a fost declarat municipiu, el pierzând însă rolul de centru administrativ, fiind arondat județului Ilfov. El a redevenit reședință de județ odată cu înființarea județului Giurgiu în 1981 în urma unei reorganizări administrative regionale.
 
<obiectiv>1067, - Cetatea Capidava
Cetatea Capidava este situată pe malul drept, stâncos, al Dunării la jumătatea distanţei dintre Cernavoda (anticul Axiopolis) şi Hârşova (anticul Carsium). Castrul a fost ridicat în timpul împăratului Traian în cadrul măsurilor de fortificare a frontierei romane; construcţia este atribuită unor detaşamente din legiunile a XI-a Claudia şi a V-a Macedonica. În castru au fost cantonate, succesiv, diverse unităţi militare; până în sec.III p.Chr. au staţionat aici două trupe aduse din spaţiul germanic apoi, pentru secolele
IV – VI izvoarele antice atestă o unitate de cavalerie, sau unităţile de equites scutarii şi vexillatio Capidavensium.
Toponimul getic - Capidava însemnând „cetatea de la cotitură” – indică o locuire preromană; iar poziţia locului era deosebit de favorabilă scopului pentru care a fost ales – acela de supraveghere a unei zone cât mai întinse – de-a lungul Dunării, în amonte şi în aval; peste fluviu şi, în situaţii deosebite (atacuri de pe uscat), spre interior.
Cetatea oferă vizitatorilor un zid de incintă impozant, gros de pese 2,5 m, cu înălţimi păstrate între 2 şi 6 metri, compus din unsprezece curtine (spaţiile dintre turnuri) şi opt turnuri. Pe latura de nord-est, vizibilă dinspre şosea, pot fi văzute, între turnurile de colţ şi cel patrulater din centrul zidului, două turnuri intermediare în formă de potcoavă, păstrate pe înălţimi foarte mici; faptul se datorează abandonării acestora în timpul refacerii incintei în cea de a doua fază romană târzie.
În turnul nr.1 aflat pe latura de nord-vest este realizată o poartă mică – poternă – cu deschidere arcuită, care se închidea cu o uşă solidă zăvorâtă la interior cu un drug masiv. În interior turnul are două pile masive care susţineau un planşeu (aceeaşi situaţie este şi în turnul patrulater de pe latura de nord-est). Prin această poternă se putea ieşi repede spre amenajarea portuară aflată la baza cetăţii, pe malul Dunării.
În colţul de nord al cetăţii se află unicul edificiu de cult creştin descoperit până acum la Capidava. Biserica datează din secolul VI, iar prin caracteristicile sale planimetrice apare ca o construcţie inspirată direct de arhitectura religioasă din spaţiul syro-palestinian. Biserica, având dimensiunile de 18,20 x 8,40 m, a avut o singură navă şi o absidă semicirculară; în zona centrală a absidei, sub pavajul altarului, a fost identificată o criptă de mici dimensiuni, care reproduce planul bisericii şi care adăpostea, cu siguranţă, o cutie cu moaşte de martir.
Descoperirile arheologice sunt de o mare varietate şi ne dezvăluie preocupările locuitorilor acestei cetăţi. Inscripţiile ne aduc la cunoştinţă numele şi credinţele unora dintre aceştia; aflăm despre existenţa unor ferme din împrejurimi şi activităţile pe care le desfăşurau stăpânii acestora; aflăm despre aprecierea făcută de către cei vii dispăruţilor - fie că erau soldaţi, fii/fiice, soţi/soţii. Descifrăm căror zei se închinau şi le aduceau prinoase. Ca punct vamal, ca centru aflat într-un punct strategic pe unul dintre drumurile principale ale imperiului, cetatea cu un vast teritoriu rural care includea nu doar numeroase ferme ci şi o serie de cătune (pagi) şi sate (vici), Capidava a cunoscut de-a lungul veacurilor creşteri şi descreşteri spectaculoase; atacuri cu distrugeri şi refaceri; reluarea vieţii de la capăt cu bucurii şi tristeţi. Totul este în pământ. Totul trebuie descifrat, cu grijă pentru a nu distruge mai mult, şi adus la cunoştinţa urmaşilor. Fiecare ciob are povestea lui; trebuie s-o vedem, sau s-o ascultăm.
 
<obiectiv>1068, - Mănăstirea Capidava
Înaltprea Sfintitul Arhiepiscop al Tomisului – Teodosie, cunoscând faptul că la Capidava a fost o episcopie care datează de la cel puțin începutul sec al VI-lea a hotarât înființarea aici, la Capidava, a unei mănăstiri de maici cu viața de obște. Astfel, mănăstirea a fost întemeiată în anul 2007 și este în continuă creștere și dezvoltare.
Ocrotitorii cerești ai mănastirii Capidava sunt Sfinții mucenici Epictet și Astion ale căror sfinte moaște, datând din ultimele decenii ale secolului al III-lea au fost descoperite în ruinele cetății Halmiris în județul Tulcea, în apropierea brațului dunărean Sfântul Gheorghe, unde cei doi mucenici au murit
pentru Hristos și Evanghelia Sa. Sfinții mucenici Epictet și Astion se sărbătoresc pe data de 8 iulie, aceasta dată fiind și hramul mănăstirii de la Capidava.
Date sumare referitoare la sfinții martiri Epictet și Astion arată că sunt originari din Asia Mica, dintr- un orășel din Frigia, provincie din vestul peninsulei, aproape de țărmul Mării Egee. Din cauza persecuțiilor dictate de împăratul Diocletian (284 – 305 d. Hr.), în jurul anului 290 d. Hr. Sfinții Epictet și Astion și-au părăsit patria; s-au îmbarcat pe o corabie și s-au îndreptat asemenea altor călugări misionari capadocieni spre Scythia Minor. Au ajuns la o mănăstire din cetatea Halmiris de la gurile Dunării. Aici, cei doi monahi, au continuat să răspândească învățăturile Sfintei Evanghelii și să convertească la creștinism pe mulți din locuitorii cetății.
Patimirile Sfinților Epictet și Astion au avut loc între 298 – 303. Latronianus, guvernatorul cetății Halmiris, a fost informat de minunile Sfinților, generatoare de convertiri în masă, fapt ce contravenea slujirii idolilor. Spre exemplu, Astion s-a rugat pentru un om aproape mort, căzut de la mare înălțime, care și-a revenit. Acest om putea fi chiar unul dintre muncitorii la lucrările de la castru roman existând pe atunci.
Văzând tăria credinței lor, guvernatorul Latronianus a poruncit lui Vigilantius, unul dintre judecători, ca cei doi monahi să fie decapitați. Cu toate că nu fusese încă dat decret de persecuție generală a creștinilor (primul s-a dat la 24 febr. 303), ci numai a celor din armată, Latronianus a poruncit chinuirea și apoi decapitarea Sfinților Epictet și Astion, înainte de 303. În schimb, Vigilantius care s-a convertit la creștinism, nu a avut de suferit și e posibil ca tocmai el să fi alcătuit Actul martiric al Sfinților, care apoi se citea comunității creștine locale, în legătură cu slujirea de cult, spre pomenirea Sfinților și îmbărbatarea creștinilor. Vigilantius era un localnic din Halmyris, magistrat roman, judecător, fiind unul dintre anchetatorii Sfinților. Auzind el mărturia celor doi Sfinți înaintea lui Latronianus, le-a rostit si el, impresionat, vreme de trei zile. Astfel că în ziua a patra, Vigilantius a strigat în auzul tuturor: „Eu sunt creștin, o, tirane Latronianus! Facă-se cu mine voia lui Dumnezeu!” După care, mergând la Sfinții Epictet și Astion din inchisoare, s-a botezat cu toată casa lui.
Sfinții Epictet și Astion sunt primii martiri creștini de pe pământul țării noastre iar până în anul 313 când s-au oprit persecuțiile creștinilor, s-au mai adăugat și alți martiri în cetățile dobrogene, cum ar fi: Niculițel, Axiopolis, Durostorum.
 
<obiectiv>1069, - Biserica Romano-Catolică
La sfârșitul secolului al XIX lea, când s-a început constructia podului de peste Dunăre, au sosit muncitori străini, majoritatea de religie catolică, printre care si Anghel Saligni. De asemenea, s-au construit fabricile de ciment și de suruburi, unde au lucrat cetățeni străini (italieni, elvețieni, germani, maghiari), de religie catolică și care, mare parte dintre ei, s-au stabilit în localitatea Cernavodă. Astfel s-a constituit nucleul comunității catolice din oras. În 1936, s-a cumpărat clădirea actual, ca sediu parohial si capelă, unde au slujit mai multi preoți de origine italiană.
În 1950, regimul comunist a naționalizat imobilul cu toate bunurile preotului de atunci. Preotul paroh a fost arestat. Majoritatea catolicilor s-a repatriat în țările de origine și, datorită restrictiilor impuse de regimul dictatorial, catolicii rămasi în tară și au pierdut identitatea lor catolică.
A existat o scoală catolică elementară italiană, care după război a fost vândută de comunitatea italiană. După naționalizare, clădirea școlii, care a apartinut Bisericii Catolice, a suferit multiple transformări. În anul 1990, Statul a părăsit imobilul, din cauza igrasiei și a deteriorării accentuate. Ca urmare a acestui fapt, preotul și credincioșii au ocupat clădirea și au început reamenajarea lăcașului și, construirea unei anexe pentru casa parohială. Din anul 1992, parohia a purtat, timp de cinci ani, un proces lung cu autoritățile locale, care
considera intrarea în posesia imobilului ca abuzivă. În final s-a obținut câștig de cauză pentru Biserică.
În anul 1997, s-a reluat construirea unui grup energetic atomic la Cernavodă, unde au venit numeroși muncitori din țară, mai ales din Moldova, dintre care mulți catolici, ce s-au regrupat într-o nouă comunitate catolică. În ultimii ani, mulți catolici și-au pierdut locurile de muncă, din cauza opririi construcției celorlalte unități energetice din localitate.
Parohia a fost reînființată în anul 1991.
La 13-VI-1997, s-a obținut autorizația de construcție a noii biserici, construcție care încă nu s-a finalizat.
Casa parohială și capela sunt într-o stare avansată de degradare din cauza igrasiei. Nu există cimitir catolic.
<obiectiv>1070, - Biserica “Sf. Împărați Constantin și Elena”
Construcția bisericii s-a realizat între anii 1882-1895 în stil bizantin, în forma de cruce cu o cupolă mare la mijloc, din piatră, cărămidă și acoperită cu tablă. Tâmpla, amvonul împreună cu stranele sunt sculptate în lemn de stejar. Pictura bisericii, în frescă, este opera renumitului pictor Vermont și este realizată în stil bizantin. În timpul războiului din 1916-1918, biserica a suferit mari stricăciuni și prefaceri din partea dușmanilor, care au introdus cai în biserica și au făcut focul. După război, preotul Ioan Ciocan a refăcut-o și a resfințit-o în anul
  
1936. Sub conducerea preotului Constantin Coada și a preotului Teodor Samoila s-a spălat pictura, care a păstrat caracterul picturii inițiale făcute de Vermont. În afară de turlă, care este complet opera lui Ioanid, multe icoane sunt executate de pictorul Vermont, altele de pictorul Ionescu, unele fiind donate credincioșii bisericii. O mare parte din icoane provin de la biserica veche, cum ar fi: "Sf.Nicolae" din 1864, "Sf. Ioan Botezatorul" din 1895 și "Iisus Hristos" din 1895. În anul 1952 s-a repictat biserica de către pictorul I.Taflan sub conducerea cântăreților bisericești Anghelescu Nicolae și Tudorache Vasile. Deasupra ușilor de la intrare se află următoarea Pisanie: "Ziditu-s-a această Sfânta și Dumnezeiasca Biserică cu hramul Sfinților Împărați Constantin și Elena cu osteneala domnului Atanasie Rădulescu și soția sa Elena și a fiilor Ecaterina și Constantin și a altor pioși creștini, care au binevoit a ajuta după puterile lor, precum și cu puternicul sprijin al dlui. ministru al Cultelor, Tache Ionescu.
Temelia s-a pus în anul 1882, terminându-se la anul 1895, pe scaunul mitropolitan din București aflându-se, Înalt Prea Sfinția Sa Mitropolitul Primat al României, D.D.Ghenadie, iar al Eparhiei Dunării de Jos, Prea Sfinția Sa D.D. Partenie.
În anul 2001 s-au făcut lucrările de restaurare ale lăcașului de cult, folosindu-se de pictorii Nicolae Badiu și Cristian Olteanu.
<obiectiv>1071, - Geamie Cernavodă
În 1756, Memet Efendi construieşte geamia oraşului Cernavodă. Se spune ca geamia a fost construită cu piatra de la un vechi pod peste lacul Carasu, posibil podul roman. Geamia a fost construită, în timpul scurtei domnii a sultanului Osman III, poate cu îndemnul sau doar dedicată acestuia, după cum sugerează denumirea, ocazional folosită de „Geamia Hunchiar”.
În Cernavodă, când mai animată, când mai domoală, metamorfoza urbei din ultimele veacuri are un martor silențios, așezat molcom în marginea timpului și în dosul șirului de prăvălii. „Geamia e trecutul; stă ascunsă prin case scunde și magazii masive de piatră, ca niște temniți cu ferestruici mici și zăbrele groase.
Geamia de la Cernavoda a fost cu siguranță precedată de geamii mai vechi, mai mărunte.
În cartea călătoriilor sale, Seyahatname, Evliya Celebi amintește „geamia mică, dar drăguță” din Bogazchioi. Fântâna rituală, sculptată într-un simplu cub de calcar, precede intrarea. Ușa geamiei invită într-un larg vestibul, în care se leapadă încălțările, după care se intră în sala de rugăciune sau, pe scara din colț, se urcă direct în galeria femeilor. În sala cea mare câteva detalii individualizează geamia din Cernavodă: nișa mihrabului are un ancadrament din zidărie, format din doi pilastri și un fronton arcuit; parapetul mimberului, ca și cel care mărginește zona de la parter rezervată femeilor, sunt tot
din zidărie lucrate, cu perforații mari, rotunde.
Cel mai aparte element e tavanul, care nu e plan, partea centrală fiind înalțată în forma unui trunchi de piramidă. Și minaretul de la Cernavodă este un unicat. Aceeași zidari ingenioși au rotunjit balconul muezinului în forma unui cuib de rândunica, săltat pe trei rânduri successive de zimți din tencuială. Zidăria fațadelor e învelita într-o tencuială subțire prin care se ghicesc vag blocurile de piatră.
Două plăci cu inscripții, prima aflată pe baza minaretului, pe care îl datează la 1886, iar a doua pe fațada de vest, consemnează reparații și consolidări ale geamiei. Ciubuce de tencuială și centuri de beton îmbrățișează fațadele, într-o deplină consonanță vernacular cu celelalte componente ale edificiului.
 
Între celebrul cuplu neolitic al Gânditorilor (ziși de la Hamangia, dar descoperiți lânga oraș, pe dealul Sofia) și singura centrală atomică a României, modesta geamie din Cernavodă ține o dreaptă cumpănă a istoriei dobrogene.
Geamia din Cernavodă, construcție destinată celebrării cultului la musulmani, este situată pe Strada Crișan.
<obiectiv>1072, - MONUMENTUL EROILOR CERNAVODA
În cinstea cernavodenilor care au căzut pe câmpul de luptă a fost ridicat încă din anul 1924, în Parcul Central din localitate, un monument care veghează asupra întregului oraş. Statuia eroilor, sau “vulturul din parc” cum mai este numită de localnici, a rezistat de-a lungul timpului condițiilor meteorologice vitrege, astfel că şi acum încântă privirile trecătorilor. Actele de vitejie dăinuiesc și astăzi, și readuc aminte trecătorilor de eroii care și-au dat viața pentru patrie. Pentru localnici este o adevărată emblemă a orașului. În fiecare an, cu prilejul zilelor eroilor, la monument sunt oficiate slujbe religioase, susținute de un sobor de preoți din oraș. În timpul Primului Război Mondial, viaţa oraşului Cernavodă a încetat vreme de doi ani. Pe 23-24-25 octombrie 1916, apărarea pe care trupele române ale Diviziei a II-a (ajutate de corpul de jandarmi Cernavodă) au făcut-o Cernavodei, a fost un moment deosebit în istoria războiului nostru de reîntregire. Însuşi celebrul mareşal german, August von Mackensen ordonă, exasperat de rezistenţa eroică de la Cernavodă: “Aştept ca Rasova şi Cernavodă să cadă până diseara pentru că nu mai este loc de piedici!”
La întregirea neamului românesc, contribuţia de sânge a micuţului oraş Cernavodă a fost însemnată, iar pentru preamărirea idealului naţional şi ca un omagiu datorat celor care şi-au sacrificat viaţa pe altarul Patriei,
cernavodenii au ridicat în 1924 un monument al eroilor chiar în centrul oraşului. Pe un piedestal se înalţă o coloana cilindrică, înconjurată de o coroană de frunze de lauri, terminată într-un capitel ionic pe care este fixat un vultur cu aripile întinse. Monumentul este realizat din piatră albă şi mozaic, şi are înălţimea de 7,35 metri. Pe faţada principală a monumentului se află următoarea inscripţie: „Cetăţenii cernavodeni, spre cinstea şi slăvirea eternă a eroilor morţi pentru întregirea neamului românesc. 1916- 1918”. Autorul acestui monument este sculptorul cernavodean de origine italiană, Pietro D’Elia. Începând cu anul inaugurării sale, la toate momentele omagiale, locuitorii oraşului se strâng la monument pentru a depune coroane de flori: “La 150 de ani de la moartea martirilor ardeleni Horea, Cloşca şi Crişan la monumentul eroilor din grădina publică se va depune o coroană de flori în amintirea acestora.”
În timpul lucrărilor la Canalul Dunăre-Marea Neagră din anii ’50, monumentul este grav deteriorat dar în 1974, printr-o altă iniţiativă cetăţenească, este restaurat complet de catre Antonio D`Elia, fiul lui Pietro D`Elia. Tot acum au fost adăugate pe monument şi numele eroilor cernavodeni decedaţi în cel de-al doilea război mondial. Timp de aproape un veac “vulturul din parc”, aşa cum este el numit în limbaj popular, a fost o adevărată punte între timpuri. Pe lângă el s-au plimbat cucoanele perioadei interbelice şi tinerii secolului XXI şi la baza lui au avut loc, an de an, toate serbările comemorative ale cernavodenilor.
 
<obiectiv>1073, - Muzeul Axiopolis Cernavoda
 Muzeu a fost inaugurat la 3 iunie 2006. Profilul general al muzeului este arheologic, profilul principal fiind arheologie prehistorică, arheologie daco- romană, istorie.
Clădirea care găzduiește muzeul a servit de-a lungul timpului ca centru de pompieri, casă a pionierilor. Restaurată și salvată de la demolare clădirea prezintă, în cele 5 săli și un hol, o colecție de arheologie preistorică și romană locală și regională, piese de artă
decorativă din sec. XIX, monumente și personalități care au marcat istoria și imaginea orașului.
Sala 1 prezintă perioada neo-eneolitică (5500-2500 i.e.n). Aici se regăsesc „Gânditorul și perechea sa”, capodoperă a sculpturii neolitice descoperite la Cernavoda într-un mormânt din necropola de inhumare de pe Dealul Sofia (1956). În zonă au fost identificate așezări și necropole apartinand culturilor Hamangia, Gumelnita, Cernavoda I, III si II cu un bogat inventar arheologic: ceramica, arme, unelte din silex, podoabe și obiecte de cult (mileniul V i.Hr), material osteologic.
Sala 2 prezintă perioada Hallstattiana - prima epocă a fierului ( 1200- 450/300 i.e.n ) care cunoaște manifestări culturale cu trăsături specifice. Denumirea culturii este dată după localitatea cu același nume din Austria. În mai multe puncte din zona Cernavodă sunt atestate așezări și necropole ce aparțin mediului cultural Babadag II si III: pe Dealul Sofia este menționată existența unui oppidum tracic hallstattian (sec.X-VIII a. Chr.) apărat de un val de pământ și piatră. Poate fi admirat inventarul funerar al unui mormânt elenic din Medgidia de sec. II a. Chr., vase hallstattiene din zona Cernavodă și Rașova - Malul Roșu, ceramica greacă de import, vase grecești de uz comun (sec. III-II a. Chr), recipiente amforice de Heracleea Pontica și Chios ( sec. IV a. Chr ), urne funerare.
Sala 3 este dedicată perioadei de început a ocupării Daciei de către romani în urma a două mari războaie încheiate cu cucerirea teritoriului dintre Carpați-Dunăre-Pont și transformarea lui în provincie imperială romană. În urma unor cercetări, marele arheolog Grigore Florescu a descoperit la Cernavoda o carieră de piatră exploatată de romani cu reprezentarea unui Hercule Saxanus (Ripensis) a cărui imagine poate fi admirată în o planșă expusă în sală (originalul se află la Muzeul de istorie națională și arheologie Constanța). Pot fi văzute emisiuni monetare, dinari romani republicani proveniți din descoperiri izolate. Se regășeste de asemenea ceramica romană descoperită la Rașova, Cernavodă, inscripții pe cărămizi cu nume de unități militare cantonate în zona.
Sala 4 corespunde perioadei romane târzii ( sfârșitul sec. III-IV e.n ) și prezintă vestigii ale prezenței romanilor la Axiopolis, Capidava, Sacidava și Basarabi. Poate fi studiat un plan al cetății și pe etapele sale de construcție. Dovezi ale existenței creștinismului în Scitia Minor: placa mormântului hypogeu, datat sec. VI, din afara cetății Axiopolis, reproducerea unei plăci de calcar cu menționarea a trei martiri: Chindeas, Chiril și Dasius (Tasios)(sec. IV), obiecte din fir și bronz și o hartă a valurilor de pământ din Dobrogea.
Holul muzeului, dedicat sec. IXI-XX, este evocată personalitatea lui Anghel Saligny, macheta podului construit de marele inginer inaugurat în 1859, această minunată împletitură de fier care a răzbătut timpul până la noi, un album cu etapele construcției podului, imagini cu cel mai mare obiectiv de construcții al României – Canalul Dunăre-Marea Neagră.

<obiectiv>1074, - Podul Carol I
 Podul Regele Carol I (redenumit mai apoi Podul Anghel Saligny, pentru a-l onora pe Anghel Saligny proiectantul și executantul podului) a fost construit între 1890 și 1895 pentru a asigura legătura feroviară între București și Constanța.
Primul tronson al căii ferate spre litoralul Mării Negre a fost cel dintre Constanța și Cernavodă, realizat în 1860, înainte ca Dobrogea să fie cedată României. După războiul de
independență și alipirea Dobrogei, în 1879 a început construcția tronsonului București–Ciulnița– Fetești. Legătura feroviară dintre Fetești și Cernavodă are o lungime de 21 km. și cuprinde podurile peste Brațul Borcea și peste Dunăre. Începerea lucrărilor de execuție a avut loc la 26 noiembrie 1890 în prezența regelui Carol I. Colectivul de proiectare și de execuție a fost condus de ing, Anghel Saligny. Întreaga linie ferată, inclusiv podurile, au fost executate cu cale simplă.
Cu rampele de acces, cei 4087,95 metri de poduri formau, la acea vreme, cel mai lung complex de poduri construit în România și al treilea ca lungime din lume. Deschiderea centrală de 190 m era cea mai mare din Europa continentală.
Costul total al tronsonului de linie ferată Fetești-Cernavodă, inclusiv liniile de cale ferată și stațiile, a fost de 35 milioane lei aur.
La capătul podului dinspre Cernavodă, în memoria eroilor căzuți în Războiul de Independență, a fost ridicat un impresionant monument din bronz, reprezentând doi dorobanți. Dorobanții și stemele au fost realizate de sculptorul francez Léon Pilet (1836-1916), o parte din contravaloarea lor fiind suportată de ambasada franceză de la București, ca un dar în cinstea regelui Carol I. Pilet a realizat mai întâi cinci modele diferite în miniatură, iar regele însuși a ales modelul care a fost realizat pentru pod. Statuile au fost turnate în trei bucăți la Lyon și mai apoi îmbinate la fața locului. Dorobanțul de pe partea nordică poartă semnătura autorului, alături de anul realizării (1895).
După cinci ani, în data de 15/26 septembrie 1895 a fost inaugurat cel mai mare complex de poduri din Europa acelor vremuri și al treilea ca lungime din lume. Realizarea podului de la Cernavodă a însemnat extinderea la o construcție de mari proporții a două noutăți pe plan tehnic: utilizarea oțelului turnat (moale) în locul celui pudlat și a sistemului de grindă cu zăbrele în consolă (grindă Gerber), foarte avantajos din punct de vedere economic și al rezistenței materialelor în cazul structurilor cu deschideri mari.
După ce s-a bătut ultimul nit, un nit de argint, s-a zidit documentul inaugurării și s-a celebrat serviciul religios. În acest timp, Anghel Saligny a stat alături de șefii echipelor de muncitori care lucraseră la execuția podului, într-o șalupă sub pod, aceasta pentru a garanta rezistența podului.
Din cauza izbucnirii Primului Război Mondial, trupele românești, aflate în retragere, au primit ordinul de a distruge unul dintre cele două poduri în luna octombrie a anului 1916. Podul de peste Dunăre a suferit unele avarii în urma încercării de a-l distruge, fiind reconstruit de firma Maschinefabrik Augsburg - Nurnberg (MAN), din Germania. În schimb, podul peste brațul Borcea a fost distrus, iar autoritățile au fost obligate să execute un ansamblu nou, care a fost montat pe pilele rămase intacte, pentru a restabili complet circulația peste pod.

<obiectiv>1075, - Biserica Adormirea Maicii Domnului COGEALAC
Cogealac este satul de reședință al comunei cu același nume din județul Constanța, Dobrogea, România. Se află în partea de nord-est a județului, în Podișul Casimcei. Se află la o distanță de 45 km de Constanța. Este cunoscută de la 1890 - 1905 sub numele Hogeainlik (turcă Poșta Mare), fiind popasul pentru schimbarea cailor poștalioanelor ce străbăteau Dobrogea.
În perioada 1873-1883 localitatea a fost populată cu coloniști de origine germană, cunoscuți ca germani dobrogeni.
Comuna Cogealac, formată la început din cetăţeni
veniţi din ţară cu animale multe, in special cu oi, găsind suprafeţe însemnate de pasuni naturale s-au stabilit în zonă întemeind gospodării. Odată cu creşterea animalelor s-a dezvoltat comerţul cu produse agricole care se desfăşura la târgul renumit in zona localităţii Hogeainlic, devenind astfel un târg important, la care veneau toţi cetăţenii din zonele limitrofe, astfel schimbându-şi şi denumirea în Cogealac.
Primii coloniști veniți au fost 44 de familii de etnici germani, originari din Basarabia. Majoritatea au părăsit localitatea în 1940, fiind strămutați în Germania, sub lozinca Heim ins Reich (Acasă în Reich). La recensământul din 2002 avea o populație de 3316 locuitori. Din punct de vedere confesional, majoritatea locuitorilor sunt ortodocși (86,54%). Pentru 11,83% din populație, nu este cunoscută apartenența confesională.
Piatra de temelie a bisericii Adormirea Maicii Domnului COGEALAC a fost pusă în anul 1928, iar șase ani mai târziu lăcașul a fost sfințit. La vremea respectiva, Cogealacul număra doar 120 de familii de creștini-ortodocși, majoritatea populației fiind alcătuita din nemți protestanți care au fost repatriați în Germania, în 1940.
Lăcașul a fost renovat în repetate rânduri, iar în 1985 s-au executat lucrările pregătitoare pentru pictura în frescă în interior.
În 2006, Ministerul Culturii și Cultelor a alocat 100 mii lei pentru refacerea lăcașului de cult din Cogealac. Fondurile au fost alocate potrivit Ordonanței de Guvern privind stabilirea unor forme de sprijin financiar pentru lăcașurile de cult.
Biserica din Cogealac deţine o suprafaţă de 6.000 de metri pătraţi, conform documentațiilor din 1951.
<obiectiv>1076, – Biserica COLELIA
Sunt locuri uitate de lume, aflate parcă într-o falie temporală demult trecută, în care timpul nu știe încotro s-o ia, înainte sau înapoi.
Unul din cele mai elocvente exemple a ceea ce înseamnă puterea creatoare a omului: într-un adevărat pustiu dobrogeanește Biserica din Colelia care a primit pe 21 noiembrie 2006, binecuvântarea Înalt Prea Sfințitului Teodosie, Arhiepiscopul Tomisului. Împreună cu un sobor de preoți și diaconi, Înalt Prea Sfinția Sa a oficiat Sfânta Liturghie în vecinătatea ruinelor bisericii de la Colelia, situată la 1 km de localitatea Râmnicul de Jos (comuna Cogealac), spre localitatea Grădina.
Între anii 1901-1934 etnicii germani au ridicat în satul Colilia, comuna Cogealac, județul Constanța, una dintre cele mai frumoase biserici din Dobrogea. După plecarea etnicilor germani, la sfârșitul celui de-al doilea
  
Război Mondial, lăcașul de cult a fost preluat de Biserica Ortodoxă Romană, iar comunitatea germană a fost despăgubită.
Satul Colilia pe care aceștia l-au întemeiat a fost un model de bună gospodărire și organizare edilitară. Mândria satului era însă cu deosebire impunătoarea biserică evanghelică, construită în stilul clasicist, caracteristic acestui cult creștin: navă centrală cu un singur turn clopotniță, fără ornamente, stucaturi complicate sau sculpturi.
Satul și biserica sa au supraviețuit momentului 1940, când etnicii germani s-au întors în patria mamă, iar comunitatea locală a monopolizat așezarea. Satul pierdut în imensitatea câmpiei dobrogene și în bună parte depopulat, și-a găsit sfârșitul în perioada sistematizării rurale din 1968-69, când vechile construcții au fost dărâmate, iar pământul redat agriculturii. Singură biserica s-a împotrivit nemiloasei distrugeri. Neîngrijită, uitată, părăsită, clădirea și-a pierdut pe rând veșmintele sfinte: lemnul a putrezit, acoperișul s-a prăbușit, s-a furat tot ceea ce putea fi de folos prin gospodării (uși, ferestre, strane, piatră, pavaj).
În timpul comunismului, între anii 1967-1968, prin așa - numita sistematizare rurală, odată cu satul Colilia, biserica a fost părăsită. Din vara anului 2006 au început lucrări de refacere a bisericii din Colelia. "Colilia" vine din limba turcă, "kule", care poate însemna turn sau colină.
<obiectiv>1077, – Acvariu Constanța
ACVARIUL este amplasat pe malul mării, chiar în fața impunătorului Cazino constănțean.
Inaugurat cu mare fast pe data de 1 mai 1958, Acvariul din Constanța a fost pentru o lungă perioadă de timp prima și singura instituție publică de acest gen din țara noastră. Clădirea care găzduiește acvariul a fost construită la începutul secolului XX ca anexă a Cazinoului și a funcționat ca restaurant până la reamenajarea ei pentru destinația actuală.Spațiul expozițional al Acvariului este destinat prezentării expoziției permanente de faună și floră acvatică, dar și unor expoziții temporare cu
 diverse
De-a lungul timpului Acvariul din Constanța a adunat peste 100 de specii de pești și viețuitoare marine care aparțin unor zone geografice diverse. Ținând cont de criterii ecologice, biogeografice și taxonomice, Acvariul constănțean este structurat în trei secții: Marina, Dulcicola și Pești Exotici. Secția Marina este cea mai mare și mai reprezentativă secție a Acvariului și adăpoștește specii de pești și nevertebrate întâlnite în Marea Neagră și migratori din Marea Mediterană. Spectaculos în cadrul acestei secțiuni este bazinul care adăpostește o impresionantă colecție de sturioni, renumită pentru longevitatea exemplarelor. Interesante pentru vizitatorii care trec pragul Acvariului constănțean sunt și speciile de pisică de mare, scorpia și dragonul de mare, steluțele de mare, căluțul, acul și ața de mare, corosbinele și cocoșeii de mare, etc. Secția Dulcicola prezintă diverse specii de pești și nevertebrate de apă dulce, care populează bălțile și lacurile litoralului românesc și apele Deltei Dunării: ciprinide, crap, caras, roșioara, babușca, plătica, sunt prezentate și răpitoare ca somn, șalău, biban și știuca. Secția Pești Exotici este o adevarată încântare pentru vizitatorii Acvariului. În bazinele sale înoată varietăți de pești care aparțin diferitelor ecosisteme dulcicole din zone tropicale și subtropicale: varietăți de pește Piranha, peștele cuțit, peștele înger, peștele lopată, peștele pisică și multe alte tipuri de pești cu un colorit bogat.
tematici
legate
de biologie,
ecologie acvatică și pescuit marin.

<obiectiv>1078, - Aqua Magic
Aqua Magic este un parc acvatic, inaugurat la 1 iulie 2003.
Cu o suprafață impresionantă de 27.500 metri pătrați, parcul oferă tuturor vizitatorilor oportunitatea de a petrece o zi de neuitat împreună cu prietenii sau familia în zone special amenajate pentru copii și adulți, satisfăcând dorința de relaxare a unora dar și dorința de aventură și adrenalină a celorlalți.
Aqua Magic pune la dispoziție 13 surse de distracție:
- Waterplayground- loc de joaca special amenajat pentru copii, format din piscine și tobogane multiple pe o suprafață de 875 mp și adâncimea
apei de 40 cm
- Baby Pool - are o suprafață de 330mp, adâncimea apei de maxim 20 cm și se remarcă prin multitudinea de mini-tobogane, piscine buclucase și personaje din povești
- Relax Pool - evadarea perfectă atunci când razele soarelui încing atmosfera. Aici găsim vegetație luxuriantă, cocktail-uri gustoase, armonie și muzica
- Multislide - tobogane de la 8 metri înălțime și 41 de metri lungime
- River Ride - destinat persoanelor care preferă colacii și oferă senzații tari prin două jgheaburi de culori diferite, cu diametrul de 1700mm, înălțime de plecare de 5m, lungime de 50m fiecare și piscine de aterizare
- Space Bowl – senzații super tari care încep de la 11m înălțime într-un tub închis, continuă într-un spațiu larg deschis și sfârșesc într-o piscină adâncă de 2m
- Mega Pipe - un tub închis, de culoare roșie, cu un diametru de 800mm, 11.4m înălțime de plecare și 42m lungime de rulare
- Twister - oferă răsuciri, încolăciri, alunecare rapidă și adrenalină cât cuprinde în două tuburi împletite, de culori diferite, cu diametrul de 800 mm, care pleacă de la o înălțime de 11,4 m și o lungime de rulare de 50 m
- Turboslide – reprezintă un tub cu diametrul de 800mm care pleacă de la o înălțime de 11m, parcurge 70m de alunecare și face 2 bucle cu cădere în piscină
- Lazy River – Râul curgător lat de 3m, adânc de 1.3m și lung de 360m comunică cu toate piscinele, inclusiv cu piscina pentru adulți.
Alte atracții:
- Super Crater, Kamikaze, Plute, Side Winder și Black Hole. Dincolo de distracțiile acvatice, trebuie știut că Aqua Magic oferă zilnic spectacole și concursuri iar în timpul acestor show-uri concurenții primesc foarte multe premii.
Zona de șezlonguri și umbrele acoperă întregul parc, mărginind piscina principală, râul și zona dedicată copiilor. Parcul este prevăzut cu numeroase terase, baruri și restaurante în care vă puteți delecta cu băuturi variate, înghețată, snacks-uri, dulciuri și preparate culinare diverse. Parcul este supravegheat de o echipa de pază, siguranță în apă este asigurată de salvamari, iar Centrul Medical Aqua Magic, o unitate modernă și corespunzător echipată, este pregătit să se ocupe de eventualele accidente care se pot petrece în interiorul parcului. În anumite zile ale săptămânii distracția din interiorul parcului nu se termină nici dacă soarele apune. Sunt organizate concerte ale unor artiști români foarte cunoscuți, terasele sunt deschise non-stop, iar instalațiile acvatice funcționează până târziu în noapte.
 
<obiectiv>1079, - Aquarius Dive Center
Aquarius Dive Center reprezintă un centru de scufundări de agreement și servicii de instruire a viitorilor scafandri. Identificăm aici o echipă dinamică și ambițioasă cu o vastă experiență internațională ce încearcă să ofere clienților servicii de calitate și experiențe memorabile.
Echipa centrului poate comunica în următoarele limbi străine: engleză, germana, olandeză, greacă, italiană, română.
Ce se pune la dispoziție?
- cursuri de scufundare
- scufundări
- magazin cu produse din domeniu
- reparații și întreținere echipamente
- ajustarea echipamentelor
România oferă o gamă diversă de locații pentru scufundări: epavele din Marea Neagra, vechiul port Tomis din zona Cazino- Constanța, biserica scufundată din lacul Belis, scufundări în pestera Isverna, lacul vulcanic Sfânta Ana, scufundări sub gheață, etc....
Ieșirile la epave se fac cu un RIB Offshore categoria B cu motor de 200 HP. RIB-ul este echipat cu GPS, 3D Sonar, VHF, trusă de prim ajutor special concepută pentru scafandri și kit Oxigen.
Viteza de croazieră relativ mare a bărcii oferă posibilitatea de a
realiza în cursul unei singure zile multiple ieșiri la epave diferite, inclusiv scufundări de noapte la epave. Pentru cei ce doresc să se scufunde la epave dar vor să petreacă și ceva timp cu familia și prieteni, sau să viziteze Constanța pot participa la scufundările organizate dimineața iar în jurul prânzului sunt înapoi.
Datorită salinități scăzute epavele din Marea Neagra sunt extrem de bine conservate.
Vizibilitatea la epave poate fi între 3 sau mai mult de 15 metri. Există posibilitatea de a avea termoclimă, din aceasta cauză se recomandă combinezon umed cu o grosime de cel puțin 5 mm. Există posibilitatea de a avea curent puternic la suprafata iar la epave de la minim la moderat. Participanții la scufundări trebuie să aibă la ei brevetul de scafandru, logbook-ul, asigurare specială pentru scafandri, adeverința medicală nu mai veche de un an în care să fie specificat "apt pentru scufundări".
<obiectiv>1080, - Bancă Str. Arhiepiscopiei, Constanța
Banca de pe strada Arhiepiscopiei din Constanța este o clădire încadrată în lista monumentelor istorice. Aceasta a fost construită în perioada 1920 – 1930.
Primele bănci construite în Constanța au fost Banca Comerțului, Banca Industriilor și Meseriilor Dobrogene și Banca de Scont.
Constanța a fost fondată în urma colonizării grecești a bazinului Mării Negre (greacă Pontos Euxeinos) de către coloniști milezieni în secolele VII-V î.Hr., sub numele de Tomis. Acest nume este probabil derivat din cuvântul grecesc tomí însemnând tăietură, despicătură. Conform legendei, Iason și argonauții săi ar fi poposit aici după ce
fuseseră trimiși în Caucaz să fure „Lâna de Aur”. Urmăriți de flota regelui Colhidei, Aietes „Uliul”, l- ar fi tăiat în bucăți pe fiul acestuia, Absyrtos, până atunci ținut ostatic la bord, pentru a-l obliga pe rege să caute și să adune resturile în vederea ceremoniei funerare, dând astfel argonauților timpul
  
necesar pentru a fugi spre Bosfor. Însă arheologii consideră mai plauzibil ca tăietura (din linia țărmului) să fi desemnat mai degrabă portul antic, astăzi submers, în fața Cazinoului. O altă posibilă origine a numelui ar fi Tomiris, regina masageților, un trib getic ce trăia între Marea Neagră și Marea Caspică (Herodot).
Milezienii au găsit pe aceste locuri o așezare getică, noul oraș ajungând la nivelul unui polis de-abia în secolul IV-III î.Hr.. Portul folosit de greci pentru comerțul cu locuitorii acestor regiuni (daci, sciți și celți) a permis dezvoltarea unui centru urbanistic. Tomis a devenit o parte a Imperiului Roman în anul 46, fiind redenumit Constantiana. Publius Ovidius Naso, poetul roman, și-a găsit exilul între anii 8–17 e.n. și și-a petrecut în Constantiana ultimii opt ani din viață.
Orașul a rezistat vremurilor tulburi din secolele al III-lea și al IV-lea, frământate de numeroase invazii gotice, scitice și hunice, devenind reședința provinciei Sciția Mică (latină Scithia Minor, greacă Mikrá Skithía). După împărțirea Imperiului Roman, Constanța, împreună cu întreaga Sciție Mică, a revenit Imperiului de Răsărit și a rămas parte a acestui stat până în secolul al VII-lea, când a fost pierdută din cauza migrațiilor slavilor și proto-bulgarilor.
Constanța este reședința județului cu același nume. Județul Constanța este județul cel mai urbanizat din România. Populația care locuiește în orașe numără 539.902 de locuitori, aceștia trăind în trei municipii (Constanța, Medgidia și Mangalia) și nouă orașe (Băneasa, Cernavodă, Eforie, Hârșova, Murfatlar, Năvodari, Negru Vodă, Ovidiu și Techirghiol). În afară de zonele urbane, este compus și din 58 de comune. Are o populație de 756.053 locuitori și suprafață de 7.071,29 km2, se află pe locul 5 după populație și pe locul 7 după suprafață între județele țării. Se învecinează cu Bulgaria, județul Călărași, județul Ialomița, județul Brăila, județul Tulcea și Marea Neagră.
Județul Constanța se află împreună cu județul Timiș pe primul loc între județe în ceea ce privește contribuția la PIB-ul României, respectiv 17,4 miliarde lei fiecare.
<obiectiv>1081, - Basoreliefuri Tineri Sportivi
Sala Sporturilor din Constanța a fost inaugurată la sfărşitul anilor '50. Ce o face să iasă în evidenţă este arhitectura, deşi în plin comunism cei care au proiectat clădirea au optat pentru stilul modernist.
Clădirea deține:
- sală polivalentă cu 2000 de locuri pe scaune;
- suprafață de joc de tip Junkers 900mp (22x44m)
 - tabelă electronică de afișare scor - tabela electronica STRAMATEL - fileu volei ERHARD
- panouri baschet SCHELDE
- vestiare
- săli de conferință
- spații de transmisie TV și radio
Pe faţada principală găsim două basoreliefuri denumite generic "Tineri Sportivi", lucrate în bronz acestea sunt operele sculptorului Zoe Baicoianu şi au fost montate pe clădire în 1960.

“Tinerii sportivi” scot în evidență caracteristicile estetice ale staticului sau dinamicului, în artă în general și arta sportivă în mod special, dar vom atrage atenția asupra impresiei de perfecțiune și frumusețe pe care ne-o crează imaginea mișcărilor pe care artista le-a înfățișat.
Zoe Băicoianu era fiica unei doamne de onoare de la Curtea Regală.
A urmat studii de artă în Franța, la Școala de Arte Frumoase din Paris, și a fost „ospitantă” (găzduită) (1932-1933) și apoi bursieră (1937-1938) a Școlii române din Roma. A avut preocupări multilaterale de abordare ca manieră și materiale (metal, sticlă șa.) și a realizat artă monumentală și decorativă. La Paris a studiat în 1937 cu André Lhote.
Zoe Băicoianu a fost profesoară la Institutul de arte plastice „N. Grigorescu” din București.
Prin Decretul nr. 514 din 18 august 1964 al Consiliului de Stat al Republicii Populare Romîne, sculptoriței Zoe Băicoianu i s-a acordat titlul de Artist Emerit al Republicii Populare Romîne „pentru merite deosebite în activitatea desfășurată în domeniul teatrului, muzicii, artelor plastice și cinematografiei”.
<obiectiv>1082, - BISERICA ADORMIREA MAICII DOMNULUI
Biserica Ortodoxă Adormirea Maicii Domnului din Constanța este una dintre cele mai vechi biserici din oraș, fiind ridicată ridicată în perioada 1904 - 1908 de câtre locuitorii satului Anadolchioi.
Piatra fundamentală a fost pusă în ziua de 3 octombrie 1904 iar sfințirea bisericii a avut loc în anul 1908. Construcția bisericii s-a executat în regie proprie, aproape tot materialul fiind dăruit de enoriași și alți creștini din Constanța.
Planul construcției a fost întocmit de inginerul Dimitrie Bănescu, șeful serviciului tehnic al județului Constanța. În anii 1952, 1958, 1964 și 1965 s-au făcut reparații generale la acoperiș, instalația electrică și trotuare. Clopotnița este separată de clădirea bisericii și a fost construită în anul 1926, având schelet din fier.
Din punct de vedere arhitectonic, biserica "Adormirea Maicii Domnului" are formă de cruce, cu o turlă mare pe mijloc zidită din piatră și cărămidă și acoperită de tablă. Biserica este considerată monument istoric de interes național precum și o bijuterie a municipiului Constanța datorită interiorului pictat în tehnica fresco și a ornamentelor realizate cu migală. Arhitectul bisericii a fost G. Mandrea iar stilul arhitectural este bizantin românesc.
Pictura murală în ulei a fost executată în jurul anului 1914 de
către pictorul Gheorghe Marinescu, elev al marelui Nicolae Grigorescu, în stil renascentist. În interior pot fi admirate vitraliile unice în Constanţa.
Exteriorul este decorat cu mozaic. Mozaicul exterior, în suprafaţă de 60 mp, a fost realizat între anii 1999-2000 de către Gheorghe Firică, Preşedintele Uniunii Artiştilor Plastici, filiala Constanţa, şi Marian Deaconu.
Catapeteasma este realizată din lemn sculptat și bogat decorată cu motive vegetale, lucru rar întâlnit la bisericile ortodoxe iar vitraliile folosite aici sunt unice în județul Constanța.
Pictura a fost renovată în 1930 şi spălată în 1947 şi 1962, ultima oară lucrurile fiind efectuate de un colectiv de pictori format din Muscelean Ion, Iuliu Goler şi preotul Lembrău Constantin.
Hramul bisericii este Adormirea Maicii Domnului.
 
Praznicul Adormirii Maicii Domnului reprezintă momentul în care Maica Domnului trece din viața pământească la cea cerească. Despre Adormirea Maicii Domnului nu sunt consemnate informații în Sfintele Evanghelii, ci doar în Sfânta Tradiție a Bisericii. Arhanghelul Gavriil i-a adus Maicii Domnului vestea că misiunea sa pe pământ se incheie, iar aceasta a mers în Grădina Ghetsimani. Întorcându-se acasă și-a luat rămas bun de la cei apropiați. Toți apostolii, în afara lui Toma, au fost aduși pe norii cerului. Pe drum spre mormânt, un iudeu mai îndrăzneț s-a atins de sicriu, vrând să-l răstoarne. Pe loc a rămas cu mâinile tăiate de la cot și atârnate de sicriu, așa cum se poate observa din reprezentarea iconografică. Sfântul Apostol Petru s-a rugat pentru iertarea iudeului, acesta s-a vindecat și a cerut să fie botezat. A doua zi a sosit și Toma, care a vrut să vadă pentru ultima dată trupul Fecioarei, dar, când mormântul a fost deschis, trupul Preasfintei nu mai era acolo, fusese luat de Fiul Său la ceruri.
<obiectiv>1083, - BISERICA APOSTOLICĂ ARMEANĂ
BISERICA ARMENEASCĂ din Constanța poartă hramul "SFÂNTA MARIA" și este situată pe țărmul mării, în apropierea Bisericii grecești, mai exact, pe strada Callatis. Mai puțin cunoscută, Biserica armenească întruchipează existența poporului armean pe pământuri dobrogene și reprezintă o pată de culoare pe harta multiculturalității constănțene. Primii armeni au ajuns în Dobrogea în secolul al XV-lea, stabilindu-se în acele vremuri la Babadag, centru administrației otomane care stăpânea atunci ținutul dintre mare și Dunăre. Armenii au ajuns mult mai târziu la Constanța, iar potrivit însemnărilor istorice, în 1740 aceștia și-ar fi ridicat o biserică de lemn aproape de malul mării. Actuala Biserică armenească funcționează într-o clădire ridicată în anul 1880 și care a funcționat ca școală pentru copiii comunității armene. În 1940 sala de spectacole aflată la primul etaj al școlii a fost transformată în lăcaș de cult, asta după ce biserica de lemn a comunității a fost distrusă de un incendiu. Din cauza lipsei de elevi școala a fost închisă în 1948, iar Biserica a preluat întreaga clădire. Biserica armenească este una apostolică și tradițional ortodoxă ca și cea românească, însă există mici diferențe în ceea ce privește celebrarea câtorva sărbători religioase. În general, biserica armenească se aseamănă cu cea ortodoxă românească
din punct de vedere architectural, având forma de navă sau cruce și fiind alcătuită din naos, pronaos și altar. Având în vedere că Biserica armenească de la Constanța a fost amenajată într-o fostă școală, arhitectura sa este diferită față de cea a lăcașurilor de cult tradiționale. La interior pereții bisericii nu sunt pictați, ci sunt acoperiți cu icoane de dimensiuni mari. Lăcașul de cult a fost renovat între anii 1990-1991 și 1998-2002 atunci când s-au adus îmbunătățiri interiorului, acoperișului și tencuielii exterioare. Schimbările arhitectonice au dus la realizarea unor arcade largi, a unui altar deschis și a clopotniței tipic armenești aflată în exteriorul clădirii. De remarcat este faptul că și în prezent slujbele din cadrul acestei biserici se țin în limba armeană clasică, o limbă pe care cei mai mulți credincioși nu o înțeleg. Există însă și situații de excepție, cum ar fi căsătoriile mixte, atunci când oficierile se fac în limba română.
Simplitatea și bunul gust se combina armonios cu elemente specifice artei medievale armenești, dându-ți senzația că te afli într-o mănăstire armenească. Pe pereți se pot remarca prezenta icoanelor de dimensiuni mari.
 
<obiectiv>1084, - BISERICA BULGARĂ
Printre cele 18 comunităţi din judeţul Constanţa se numără şi "Edinstvo" - Comunitatea bulgarilor din judeţ, al cărui nume semnifică Unitate. Comunitatea există în foma actuală din anul 1995, devenind persoană juridică în 1996, şi este continuatoarea Comunităţii bulgare care a existat în judeţ anterior anului 1940.
Prima comunitatea bulgară din oraş datează din 1873. Membrii fondatori ai acesteia erau negustori renumiţi, meşteşugari şi grădinari. Cu eforturi financiare comune au reuşit să cumpere teren şi să construiască în 1905 prima şcoală, casa parohială şi Biserica "Sf. Nicolae cel Vechi", unde este şi sediul actual al Comunităţii. Reînfiinţarea comunităţii a fost posibilă abia după 1989. După ce a căpătat personalitate juridică în anul 1996, comunitatea a devenit larg cunoscută şi a stabilit bune relaţii de colaborare cu toate celelalte comunităţi etnice din ţară.
Numele Comunităţii arată natura şi scopul acesteia şi anume de a uni cetăţenii de etnie bulgară din judeţul Constanţa, oameni cu aceleaşi tradiţii şi mod de viaţă, de a cerceta şi reînvia tot ceea ce s-a moştenit de la părinţi şi conaţionali.
La reînfiinţare comunitatea avea 74 de membrii. În prezent cea mai mare parte dintre membrii sunt oameni la vârsta a treia, etnici bulgari care au rămas pe teritoriul Constanţei. Cei mai mulţi dintre membrii locuiesc în municipiu.
Comunitatea se bucură şi de sprijinul multor simpatizanţi, persoane care au contactat "Edinstvo" cu intenţia unei mai bune cunoaşteri a etniei după ce au vizitat Bulgaria.
Biserica "Sf. Nicolae cel Vechi", cunoscută şi sub numele de biserica Albă a bulgarilor păstrează caracteristicile stilului arhitectonic românesc, având picture executată de Ioanid Bătrânul.
După 1940, biserica bulgară cu hramul Sf. Nicolae a fost preluată de Episcopia Tomisului și dată cultului orthodox român. Deoarece inscripțiile erau în limba bulgară iar pictura avea nevoie să fie refăcută, Primăria municipiului Constanța a angajat pe cunoscutul pictor de biserici Ion Musceleanu ca să refacă toată pictura, schimbând în același timp inscripțiile în românește.
Biserica a funcţionat drept catedrală între anii 1941-1946 (după bombardarea catedralei de către aviaţia rusă). În anul 1961 odată cu demolarea Bisericii Luterane, comunitatea evanghelică luterană şi-a ţinut slujbele în acest lăcaş mai bine de 10 ani. Între anii 1975-1987 s-a slujit numai de hramul bisericii, pe 6 decembrie. Din data de 6 decembrie 1987 s-a redeschis şi funcţionează cu regim de slujbe normale.
În 1998 fresca a fost restaurată de pictorii Mihail Fordea și Florin Vlad din București.
 
<obiectiv>1085, - Biserica Catolică Sf. Anton
Bazilica cu hramul „Sfântul Anton de Padova” a fost zidită în anul 1938, în timpul pontificatului Sanctității Sale Papa Pius al XI- lea (1922-1939), în zilele Regelui Carol al II- lea al României (1930-1940), fiind Păstor al Arhiepiscopiei Romano-Catolice de București Arhiepiscop - Mitropolit Alexandru Theodor Cisar (1925-1949), prin strădania Prea Cucerniciei Sale Pr. Emanoil Kreis, paroh de Constanța(1935-1951), ajutat de Comitetul bisericesc, după planurile arhitectului Romano de Simon (1900-1981), cu contribuția generoasă a enoriașilor, binefăcătorilor de orice religie precum și a unor instituții și întreprinderi din Constanța și
din alte localități ale Dobrogei.
STILUL: romanic (sec. al XIII-lea), specific bisericilor din nordul Italiei, din cărămidă aparentă (exterior și interior), cu acoperiș din olane turcești, la început, acum țiglă.
DIMENSIUNI: lungime - 25 m; lățime - 14 m; înălțime - 16 m; campanila (turnul), înălțime - 32 m; absida bisericii, la interior - 7 m; rozasa (rozeta), diametru - 5 m.
BAZILICA are trei navate, cu empore pe navele laterale; pe crucieră se ridică cupola, hexagonală la exterior, cu interiorul circular având un diametru de 7 m.
Momente istorice importante:
1939 – se execută altarele, ferestrele, pavimentul etc.
1940 – pe fondul crizei mondiale provocate de război și din cauza datoriilor acumulate, proiectul nu poate fi finalizat în totalitate.
1944, septembrie 1 – trupele sovietice ocupă cartierul „Ovidiu”; începând din 20 septembrie accesul catolicilor în Bazilica „Sfântul Anton” este interzis; în următorii ani biserica va fi vandalizată, majoritatea obiectelor sacre fiind distruse sau dispărând fără urmă.
1947, după 7 octombrie – catolicii reintră în posesia bisericii, după aprobarea dată de Biroul
de Rechiziții al Primăriei Constanța și avizul comandantului trupelor sovietice de ocupație.
1950-1951 – cu fonduri modeste de la stat, obținute cu mare dificultate, aproape de încheierea exercițiului bugetar, Pr. Emanoil Kreis face câteva reparații de urgență.
1951 nov. 25-1955 mai 29 – Bazilica se află din nou în părăsire. Numărul mic al enoriașilor rămași după repatrierea etnicilor germani, refuzul statului de a oferi ajutoarele necesare refacerii, sărăcirea populației și represiunea regimului comunist, aflată la apogeu, fac imposibilă continuarea reparațiilor. 1955 mai 29-august 14 – curățirea generală a lăcașului și reparații urgente, făcute mai ales cu muncă voluntară, prin grija Pr. paroh Emil Hausotter. Pe 15 august se celebrează din nou în Bazilică, după o întrerupere aproape 11 ani.
1984-1985 – se realizează altarul, din marmură (în formă de barcă), windfang-ul (intrarea în biserică) și lambriul din prezbiter, în timpul păstoririi Pr. Gonciu Iosif, ajutat de Pr. Petrișor Aurel, vicar parohial.
 
<obiectiv>1086, - BISERICA GRECEASCĂ METAMORPHOSIS
BISERICA GRECEASCĂ "METAMORPHOSIS" este un lăcaș de mici dimensiuni amplasat în zona istorică a orașului, aproape de plaja Modern. Povestea frumoasei biserici începe în urmă cu un secol și jumătate, pe vremea când Dobrogea era parte a Imperiului Otoman și marca "nașterea" primului lăcaș de cult creștin din Constanța. Construcția bisericii a demarat în anul 1862 cu acordul sultanului Abdul Aziz Bin Mehmet Han care răspundea astfel pozitiv la cererea comunității elene de a construi un lăcaș de cult în zonă.
Clădirea bisericii a fost proiectată de arhitectul grec Iani Teoharidi care a respectat întocmai cerințele impuse de sultan, și anume ca biserica să nu fie mai
înaltă decât orice altă geamie din oraș și să fie construită cât mai departe de cartierul turcesc.
Lucrările au fost încheiate în anul 1867, chiar dacă pe fațada clădirii este inscripționat ca an de finalizare 1868. Biserica "Metamorphosis" are o înălțime de doar 10 metri, lungimea de 25 de metri și lățimea de 12,5 metri și, la origine, nu era prevăzută cu turle (turnul care astăzi se înalță în partea dreapta a bisericii a fost adăugat abia în anul 1947). Pentru ridicarea bisericii s-au folosit cărămizi și piatra naturală, stâlpii de susținere au fost confecționați din lemn de cedru, iar podeaua a fost acoperită cu marmura albă adusă din Grecia. Ușile și ferestrele neboltite sunt protejate cu gratii din fier forjat frumos lucrate. Interiorul bisericii are un aspect de sala, cu înălțime egală, iar arhitectura amintește de clădirile tipic grecești.
Multe dintre obiectele care înfrumusețează și astăzi Biserica "Metamorphosis" sunt foarte prețioase și au fost aduse din străinatate de etnicii eleni cu puțin înainte ca lucrările de constructie a lăcașului să fie pornite. Remarcabile sunt cele patru policandre cu cristale de Murano donate în anul 1862, șase sfeșnice din argint aduse de la Constantinopol, o Evanghelie cu coperți de argint și foarte multe icoane lucrate în perioada 1812-1870. Una dintre cele mai importante icoane ale bisericii grecești "Metamorphosis" este cea care îl întruchipează pe Sfântul Fanurie, un sfânt foarte iubit de ortodocșii greci. Pictura originală din interiorul bisericii a fost realizată în ulei de un pictor venit de pe muntele Athos, însă din cauza fumului degajat de lumânări aceasta s-a deteriorat și a fost înlocuită cu o alta nouă între anii 1988-1989. Până în anul 1948 slujbele erau oficiate de preoți greci, însă odată cu plecarea din Constanța a ultimului preot elen, această sarcină sacră a revenit preoților romani. Un alt eveniment marcant în istoria lăcașului de cult s-a petrecut în anul 1974. Atunci comitetul elen care administra biserica a solicitat, din motive financiare, trecerea acesteia sub jurisdicția Bisericii Ortodoxe Romane. Cererea a fost aprobată, iar lăcașul de cult a intrat în patrimoniul Arhiepiscopiei Dunării de Jos și Tomisului. Deși astăzi "Metamorphosis" nu mai păstrează decât în nume specificul de lăcaș de cult elen, există o sărbătoare pe care biserica o marchează și care adună laolaltă etnicii greci din oraș. Este vorba de sărbătoarea Sfântului Fanurie, celebrată pe 27 august.
În prezent, Biserica grecească "Metamorphosis" stârnește curiozitatea trecătorilor tocmai prin dimensiunile sale mici și prin unicitatea arhitecturii sale. Frumusețea și importanța sa pentru oraș au făcut ca lăcașul de cult să fie declarat în mod oficial monument istoric și monument de cultură al Constanței.
 
<obiectiv>1087, - BISERICA “SFÂNTUL MINA”
BISERICA “SFÂNTUL MINA”reprezintă o locație deosebită, fiind o oază de liniște în interiorul Constanței. Lăcașul de cult este situat în Parcul Tăbăcăriei, pe malul lacului cu același nume, ferit de zgomotul orașului. Piatra de temelie a fost pusă la 31 iulie 1994, de către Înalt Prea Sfinţitul Lucian, Arhiepiscopul Tomisului. Frumoasa biserică a fost construită între anii 1995 – 1997 după planurile arhitectului Nicolae Goga și respectă în cele mai mici detalii stilul tradițional maramureșan. În perioada lucrărilor de ridicare a bisericii, sfintele slujbe s-au oficiat într-un cort militar până în anul
1997, când pe 11 noiembrie, în ziua de cinstire a Sf. M. Mc. Mina, s-a oficiat prima liturghie în noua biserică.
Pe lângă frumusețe, impresionantă este înălțimea bisericii, a cărei turlă măsoară 43 de metri și poate fi observată din mai multe zone ale orașului. Datorită acestui aspect, Biserica “Sfântul Mina” din Constanța ocupă un loc bine meritat pe lista celor mai înalte biserici de lemn din țara noastră. Interiorul lăcașului de cult impresionează și el prin frumusețe simplă și austeritate, întreg mobilierul și toate obiectele decorative fiind sculptate în lemn. Catapeteasma reprezintă principalul element care atrage atenția atunci când pășiți în interiorul bisericii, iar pictura care o acoperă a fost realizată de pictorul bucureștean, George Sorin Nicolae.
Mobilierul interior, proiectat de arhitectul Daniel Sabău din Alba-Iulia, se integrează ansamblului prin simplitate şi rafinament.
Biserica păstreaza planul dreptunghiular, în formă de navă, cu toate compartimentele specifice, într-o îmbinare măiestrită de elemente tradiţionale maramureşene. Acoperişul este numai din lemn, şindrila lucrată în coadă de rândunică, fără elemente metalice. Stilul general de decorare este cel gotic, identificat în special în realizarea catapetesmei, în acord cu stiul brâncovenesc al părţii sale inferioare (uşile împărăteşti şi cele diaconeşti). Ca anexe ale construcţiei centrale, în partea sudică se află poarta maramureseană cu 4 turnuleţe, în coltul sud-estic al bisericii se află Altarul de vară; troiţa din fata bisericii este darul lasat de către meşterii lemnari fiind încadrată într-un element decorativ.
Pe latura nordică a bisericii se află clopotniţa lucrată în acelaşi stil, care adăposteşte clopotele mari, celelate două mai mici aflându-se în turlă.
<obiectiv>1088, - BISERICA SF. GHEORGHE
În Constanța anului 1915 existau două biserici ortodoxe românești: catedrala „Sfinții Apostoli Petru și Pavel” și biserica „Adormirea Maicii Domnului I”, insuficiente pentru numărul credincioșilor. Tocmai de aceea, preotul Nicolae Paveliu a făcut demersurile necesare punerii pietrei de temelie pentru biserica „Sf. Gheorghe”. Evenimentul a avut loc în data de 13 septembrie 1915, slujba fiind oficiată de către episcopul Nifon, al Dunării de Jos (de care depindea din punct de vedere administrativ- bisericesc Dobrogea).
În august 1916, când țara noastră a intrat în război, construcția, ajunsă la cornișă, a fost sistată și reluată în toamna anului 1919.
  
În 1923 a fost finalizat exteriorul bisericii. După moartea pr. Paveliu (1929), lucrările interioare au fost preluate de către preoții Ioan Roșculeț și Atanase Popescu.
La începutul anilor `30 Biserica „Sf. Gheorghe” a fost pictată, în stil neobizantin, de către Nicolae Tonitza, iar până la sfârșitul anului 1935 biserica a fost sfințită de către Gherontie Nicolau, Episcopul Constanței.
În anii 1956-1957, pictura este restaurată de preotul Constantin Lembrău, pictor și slujitor la această biserică.
Importanța acestui eveniment în viața parohiei a fost marcată prin aducerea moaștelor Sfântului Ioan Botezătorul de la biserica „Nașterea Sfântului Ioan Botezătorul”, din Piatra Neamț. Ierarhul Tomisului a întâmpinat sfintele moaște miercuri seara si le-a așezat spre închinare, apoi a oficiat Vecernia și Taina Sfântului Maslu.
Sfântul Gheorghe s-a născut în secolul al III-lea, în părţile Nicomidiei, din părinți evlavioși. A fost atras în mod deosebit de mânuirea armelor, ajungând la treizeci de ani la rangul de tribun, apreciat fiind de împăratul Diocleţian pentru victoriile pe care le adusese în lupte. Dacă din punct de vedere profesional omul de arme avea o carieră bine conturată, la prigoana împotriva creștinilor comandată de împărat în anul 303, Sf. Gheorghe a renunțat la tot și, în fața lui Dioclețian, și-a mărturisit credința în Dumnezeu.
În cele câteva zile de la mărturisirea credinței până la nașterea în lumea celor drepți, Sfântul Gheorghe a făcut minuni, a îndurat cu stoicism multe chinuiri greu de imaginat. Toate acestea cu dus la convertirea multor păgâni, printre care și împărăteasa Priscila, cea care a primit numele Alexandra la Botez, omorâtă și ea la porunca împăratului. Sfântul Gheorghe a fost ucis prin decapitare cu sabia, fiind sărbătorit de Biserică pe data de 23 aprilie.
<obiectiv>1089, - BISERICA SF. ȘTEFAN
Biserica Sf. Ștefan a început să fie construită în anul 2005, în parcul gării din Constanța, cu ajutorul donațiilor primite de la enoriași și nu numai.
Din păcate, construcția nu a fost finalizată nici până în prezent, fondurile materiale fiind epuizate. Conform informațiilor, preotul a fost implicat în diferite scandaluri, pe numele acestuia fiind deschise mai multe dosare de înșelăciune.
Sfântul Ștefan sau Stephanus (n. 1 - d. 35) după Noul Testament a fost Arhidiacon iudeu (evreu) din Ierusalim care a fost primul martir creștin, condamnat la moarte de autoritățile iudaice din
Ierusalim. Potrivit Noului Testament, Sfântul Ștefan a fost unul dintre cei șapte bărbați ”plini de Duh Sfânt și de înțelepciune”, aleși de către apostoli pentru a îndeplini calitatea de diaconi. Ștefan a fost unul dintre ucenicii lui Iisus Hristos, care îl urmau pretutindeni și care au asistat direct la faptele sale. Fiind ales să îi conducă pe diaconi, Sfântul Ștefan a fost numit Arhidiacon.
Întrucât, în Biserica primară, rolul diaconului era unul mult mai important decât în zilele noastre, Sfântul Ștefan a intrat rapid în atenția fariseilor, care erau nemulțumiți de faptul că el predica public învățăturile lui Iisus. La scurtă vreme după începerea misiunii sale de diacon, el a fost adus în fața Sinedriului, pentru a fi acuzat de blasfemie contra lui Moise și a lui Dumnezeu. Întrebat de același Caiafa care îl judecase pe Iisus cum răspunde acuzării, Sfântul Ștefan a ținut o lungă cuvântare, acuzându-i, la rândul său, pe cei ce îi doreau pieirea: "Cum au fost părinții voștri așa sunteți și voi! Pe care dintre prooroci nu i-au prigonit părinții voștri? Și au ucis pe cei care au vestit mai dinainte sosirea
 
Celui Drept ai Cărui vânzători și ucigași v-ați făcut voi acum. Voi care ați primit Legea întru rânduieli de la îngeri și n-ați păzit-o!" (Faptele Apostolilor VII, 51-53).
Sfântul Ștefan a fost găsit vinovat de blasfemie și condamnat la moarte prin lapidare. După pronunțarea sentinței, conform Noului Testament, el a avut o teofanie, spunând: "Iată văd cerurile deschise și pe Fiul Omului stând de-a dreapta lui Dumnezeu". El a fost dus înafara cetății, unde a fost ucis cu pietre, devenind primul martir - primul ucis pentru că mărturisise credința în Iisus. Urmând exemplul acestuia, în clipa morții el cere iertare pentru cei ce îl ucid. Conform Noului Testament și tradiției creștine, printre cei ce l-au judecat și care au asistat la uciderea lui s-a aflat și Saul, convertit ulterior la creștinism, cel ce avea să devină Sfântul Pavel.
Mormântul Sfântului Ștefan a fost descoperit în anul 415. Din anul 560 osemintele sale s-ar afla împreună cu osemintele arhidiaconului roman Laurentius (d. 258) în cripta bisericii „San Lorenzo fuori le Mura” din Roma.
<obiectiv>1090, - Bursa Veche, Constanța
Bursa Veche din Constanța a fost realizată în stil art deco, după planurile lui Victor Stephanescu, între 1905 și 1910.
Constanța a fost fondată în urma colonizării grecești a bazinului Mării Negre (greacă Pontos Euxeinos) de către coloniști milezieni în secolele VII-V î.Hr., sub numele de Tomis. Acest nume este probabil derivat din cuvântul grecesc tomí însemnând tăietură, despicătură. Conform legendei, Iason și argonauții săi ar fi poposit aici după ce fuseseră trimiși în Caucaz să fure „Lâna de Aur”. Urmăriți de flota regelui Colhidei, Aietes „Uliul”, l-ar fi tăiat în bucăți pe fiul acestuia, Absyrtos, până
atunci ținut ostatic la bord, pentru a-l obliga pe rege să caute și să adune resturile în vederea ceremoniei funerare, dând astfel argonauților timpul necesar pentru a fugi spre Bosfor. Însă arheologii consideră mai plauzibil ca tăietura (din linia țărmului) să fi desemnat mai degrabă portul antic, astăzi submers, în fața Cazinoului. O altă posibilă origine a numelui ar fi Tomiris, regina masageților, un trib getic ce trăia între Marea Neagră și Marea Caspică (Herodot).
Milezienii au găsit pe aceste locuri o așezare getică, noul oraș ajungând la nivelul unui polis de-abia în secolul IV-III î.Hr.. Portul folosit de greci pentru comerțul cu locuitorii acestor regiuni (daci, sciți și celți) a permis dezvoltarea unui centru urbanistic. Tomis a devenit o parte a Imperiului Roman în anul 46, fiind redenumit Constantiana. Publius Ovidius Naso, poetul roman, și-a găsit exilul între anii 8–17 e.n. și și-a petrecut în Constantiana ultimii opt ani din viață.
Orașul a rezistat vremurilor tulburi din secolele al III-lea și al IV-lea, frământate de numeroase invazii gotice, scitice și hunice, devenind reședința provinciei Sciția Mică (latină Scithia Minor, greacă Mikrá Skithía). După împărțirea Imperiului Roman, Constanța, împreună cu întreaga Sciție Mică, a revenit Imperiului de Răsărit și a rămas parte a acestui stat până în secolul al VII-lea, când a fost pierdută din cauza migrațiilor slavilor și proto-bulgarilor.
Constanța este reședința județului cu același nume. Județul Constanța este județul cel mai urbanizat din România. Populația care locuiește în orașe numără 539.902 de locuitori, aceștia trăind în trei municipii (Constanța, Medgidia și Mangalia) și nouă orașe (Băneasa, Cernavodă, Eforie, Hârșova, Murfatlar, Năvodari, Negru Vodă, Ovidiu și Techirghiol). În afară de zonele urbane, este compus și din 58 de comune. Are o populație de 756.053 locuitori și suprafață de 7.071,29 km2, se află pe locul 5 după populație și pe locul 7 după suprafață între județele țării. Se învecinează cu Bulgaria, județul Călărași, județul Ialomița, județul Brăila, județul Tulcea și Marea Neagră.
Județul Constanța se află împreună cu județul Timiș pe primul loc între județe în ceea ce privește contribuția la PIB-ul României, respectiv 17,4 miliarde lei fiecare.
 
<obiectiv>1091, - Bustul lui Ion Bănescu
Ion Bănescu a fost omul cu chipul de piatră, un om care a lăsat în urma lui o amintire de energie, un exemplu de muncă, ca primar al orașului și lungă vreme ca revizor școlar al Dobrogei. În 1910, sculptorul Dimitrie Paciurea (1873-1932) primeşte comanda să execute bustul lui Ion Bănescu. Ideea fusese lansată la moartea primarului iubit de însuşi preşedintele partidului conservator, Take Ionescu, şi un grup numeros de cetăţeni contribuie prin subscripţie bănească să ridice bust fostului cetăţean şi primar al acestui oraş.
Artistul execută în timp record lucrarea comandată şi o expune la expoziţia Tinerimii artistice în mai 1910, la Bucureşti. Mai greu este cu locul de amplasare. Se fac două propuneri: în grădina publică Mircea cel Mare şi în piaţa din strada Griviţei, în faţa bisericii Adormirea Maicii Domnului. Disputele continuă, nepăsarea lasă loc iniţiativelor şi abia în iunie 1916 se pune pe cea de-a doua poziţie propusă, fără un soclu corespunzător, dovadă că după mulţi ani, în 1931, se înregistrează două oferte ale pietrarilor Antonio Rutta şi Fabian Istvan cu ateliere de sculptură în Constanţa „pentru executarea piedestalului bustului lui Ion Bănescu.” Astăzi bustul a fost mutat în faţa sediului administrativ al oraşului, ca într-o posibilă galerie a celor mai destoinici edili locali. Scria Petru Vulcan în necrologul dedicat primarului Bănescu,
printre altele: „Bănescu pentru scumpa sa Constanţa a fost un fenomen din acelea ce rar se produce în istoria desvoltării sociale a unui popor, şi dacă i-am analiza cu deamănuntul faptele, munca ce-a depus-o pentru binele obştesc, sârguinţa şi inteligenţa sa sclipitoare apoi n-am greşi de loc dacă l-am pune pe aceeaşi treaptă de egalitate cu marile figuri ce au ilustrat primariatele noastre şi ale capitalei Austriei. Căci Bănescu n-a fost numai un bun şi harnic gospodar ca primar al comunei Constanţa, ci şi un genial inovator determinând evoluţii ce generaţii întregi nu reuşesc să le realizeze. Istoria nepărtinitoare va şti să-i fixeze locul de cinste ce i se cuvine printre marile figuri ale fiilor acestei ţări.”
Realizări:
- fondator al învăţământului modern în judeţul Constanţa
- sistematizarea oraşului în perspectivă şi elaborarea unor schiţe de sistematizare de către specialişti; ordonarea străzilor pe baza unui plan rectangular
- zonarea oraşului pe funcţii economice: rezidenţială, comercială, industrială, turistică
- va iniţia primele amenajeri turistice la Mamaia şi VA susţine promovarea ei ca staţiune
- pionier al iluminatului public al străzilor în oraşului Constanţa
- are iniţiativa alimentării oraşului Constanţa cu apă potabilă adusă din Dunăre
- susţine lucrările de consolidare a ţărmului mării şi de realizare a falezei ca un bulevard de promenadă,
- susţine lucrările de construcţie a Cazinoului (inaugurat în 1910)
- are iniţiativa construirii primei uzine electrice la Constanţa
 
<obiectiv>1092, - Bustul lui Grigore Antipa
 Grigore Antipa (n. 27 noiembrie 1867, Botoșani - d. 9 martie 1944, București) a fost un naturalist, biolog darwinist, zoolog, ihtiolog, ecolog, oceanolog și profesor universitar român.
Este savantul care a renovat total și instalat în 1906 Muzeul Național de Istorie Naturală, care acum care îi poartă numele, în actualul său lăcaș din București.
El s-a consacrat studierii Dunării și Mării Negre, participând în 1893 la o expediție în jurul acestei mări, expediție organizată de țările riverane și care a durat nouă luni. Cu această ocazie a întreprins primele cercetări de biologie marină. Cele mai semnificative rezultate au fost obținute în domeniul hidrobiologiei, el fiind considerat ca un precursor, în acest domeniu, atât în știința românească, cât și în cea mondială.
Antipa a înființat în 1932 Institutul Biooceanografic din Constanța, cu cele două rezervații și stațiuni de cercetări, cea de la Agigea și cea de la capul Caliacra.
Grigore Antipa a pus la cale, cu sprijinul regilor Carol I și Ferdinand, un plan de exploatare rațională a pescăriilor din lunca și delta Dunării, și de la limane. Conform principiilor
ecologice ale lui Haeckel, acest plan a dublat în zece ani producția de pește și de icre negre, fără să distrugă mediile și îndeosebi locurile de înmulțire ale peștilor. Cherhanalele cooperative au înbunătățit situația pescarilor, astfel că sistemul Antipa, foarte avansat pentru timpul său, a fost preluat de regimul comunist în 1947 și dezvoltat până în anii 1965. Dar ulterior a fost înlocuit cu sistematizarea desecărilor, a îndiguirilor și a canalizărilor. Politica ecologică de optimizare a fenomenelor naturale, numită de Grigore Antipa geonomie a fost înlocuită cu una de contrariere a lor, care a dus logic la accelerarea curentelor pe canale, la eutrofizarea zonelor stagnante, și la prăbușirea productivității peștelui (parțial compensată astăzi prin piscicultură).
A fost director al Muzeului Național de Istorie Naturală (1892 - 1944). Principiile și inovațiile sale muzeologice, privind organizarea acestui muzeu, modul de expunere, aranjamentul și explicarea colecțiilor, au stârnit interesul specialiștilor străini, care i-au solicitat o lucrare referitoare la organizarea muzeelor de istorie naturală, care a fost publicată în 1934, purtând titlul Principes et moyens pour la réorganisation des musées d'histoire naturelle. Pornind de la reorganizarea muzeului bucureștean, în 1907 apar, pentru prima dată, dioramele biologice, care au reprezentat o nouă etapă în evoluția și organizarea muzeelor de istorie naturală. Datorită rezultatele deosebite, numeroase muzee europene și americane au solicitat sprijinul savantului român pentru organizarea colecțiilor lor muzeistice. Grigore Antipa a fost membru al Academiei Române și a mai multor academii din străinătate. A întemeiat școala românească de hidrobiologie și ihtiologie. L-a recomandat ca șef de secție pe oceanologul și biologul Mihai C. Băcescu.
Bustul lui Grigore Antipa a fost realizat în anul 1958 de către sculptorița Milița Petrașcu (artistă plastică, sculptoriță și portretistă română, participantă la mișcarea artistică de avangardă românească, din perioada interbelică, mai ales la gruparea mai moderată din jurul revistei "Contimporanul", maestră în arta portretului, considerată cea mai înzestrată femeie-sculptor a României în secolul al XX-lea).

<obiectiv>1093, - Bustul lui Vasile Pârvan
 Situat la intrarea în Parcul Arheologic, către bulevardul Ferdinand, bustul lui Vasile Pârvan a fost dezvelit în anul 1957 şi este opera sculptorului Ion Irimescu.
Vasile Pârvan (1882 - 1927) a fost unul dintre marii arheologi români, de numele căruia se leagă cele mai importante descoperiri legate de istoria Dobrogei şi a oraşului Constanţa. El a condus cercetări arheologice în diferite regiuni ale ţării ca director al Muzeului Naţional de Antichităţi din Bucureşti, ca membru al Academiei Române - secţia istorică şi al Comisiunii monumentelor istorice. A studiat complexul arheologic de la Adamclisi şi treptat, prin cercetările întreprinse, a ajuns să cunoască îndeaproape întreaga regiune Dobrogea şi să aducă date preţioase în problema începuturilor civilizaţiei greceşti în oraşele pontice.
În trei campanii arheologice, a scos la lumină zidurile puternicei fortăreţe de la Histria. Cercetările sale au constituit baza documentară pentru mai multe studii româneşti şi străine asupra istoriei vechilor colonii greceşti de pe ţărmurile Mării Negre.
În ianuarie 1915 Vasile Pârvan a început săpăturile la zidul de incintă al Tomisului; pe baza rezultatelor obţinute a stabilit conturul incintei şi a făcut primul plan topografic al ruinelor cetăţii antice, distrusă grav de construcţiile ridicate după 1878. Cercetările sistematice întreprinse la Constanţa de Muzeul Naţional de Antichităţi, în paralel cu lucrările edilitare, au condus la descoperirea unei cantităţi apreciabile de monumente arheologice care au îmbogăţit patrimoniul muzeului care, încă, nu avea un spaţiu adecvat, continuând să funcţioneze în chioşcul din parc.
Și-a început activitatea de istoric cu lucrarea de doctorat Naționalitatea negustorilor din Imperiul roman (1909, în limba germană), considerată de specialiști ca unul din cele mai bune studii despre dezvoltarea comerțului în antichitatea clasică. În scopul rezolvării problemelor legate de istoria Daciei, a organizat o serie de săpături sistematice, îndeosebi în stațiunile arheologice din a doua epocă a fierului. Pe baza rezultatelor parțiale ale săpăturilor a scris Getica (1926), cea mai importantă lucrare a sa (datorită destinului său), o vastă sinteză istorico-arheologică, prin care a readus în prim planul cercetării istorice rolul politic și cultural al daco-geților; unele lipsuri și exagerări (printre care accentuarea rolului sciților și al celților în dezvoltarea culturii geto-dace) nu știrbesc valoarea acestei lucrări.
Prin concepția sa istorică idealistă, expusă în studiul sociologic Ideile fundamentale ale culturii sociale contemporaneși în eseuri (volumele Idei și forme istorice și Memoriale) a reușit să facă o sinteză a neohegelianismului șineokantianismului și s-a declarat adversar al șovinismului și al cosmopolitismului.
Vasile Pârvan a avut un rol deosebit în crearea noii școli românești de arheologie. El a organizat Școala română din Roma, instituție pentru perfecționarea tinerilor arheologi și istorici, și a inițiat și condus apariția anuarelor acesteia „Ephemeris Dacoromana” și „Diplomatarium Italicum”, precum și prima serie a revistei „Dacia”.

<obiectiv>1094, - Casa Alleon
Casa Alleon, care a dat numele străzii cândva, este una dintre cele mai exotice şi mai bine construite case de pe teritoriul Dobrogei moderne. Nici proprietarul ei, un francez bogat şi nobil, evreu sefard de origine, Jean Gérard Amédée Alleon, nu a fost mai obişnuit. Copil răsfăţat de soartă, s-a născut în familia puternicilor bancheri Alleon, emigraţi din Franţa la Constantinopol. Doi dintre ei, Antoine şi Jacques, au fost buni prieteni ai revoluţionarilor români de la 1848 şi nu puţine fonduri au plecat din Banca de Constantinopol pentru a finanţa idealurile naţionale ale românilor.
Poate această poveste de prietenie strânsă între familia sa şi revoluţionarii idealişti din Ţara Românească şi Moldova l-au făcut pe Jean Gérard să devină interesat de Constanţa, de Dobrogea şi de malul Mării Negre după ce s-a încheiat războiul din 1877- 1878. A căutat mult, la Varna şi la Constanţa, un loc în care să se aşeze pentru mai multă vreme. Constanţa era mai atractivă, a decis el, din multe puncte de vedere. La 1880, Constanţa avea puţin peste 5.000 de locuitori, din care tătari (1.804) şi greci (1.543), apoi turci (410), bulgari (348) români (279) şi evrei (234). Comunitatea evreiască, aşkenază şi sefardă, era încă destul de redusă (855) şi abia după Primul Război Mondial avea să atingă în jur de 2.500 de suflete.
În anul 1881, Jean Gerard Alleon l-a adus, la Constanţa, de la Constantinopol, pe arhitectul grec Pelopidas D. Couppa, dorind ca acesta să îi construiască o clădire.
La data de 6 octombrie 1882, procuratorul lui Alleon, Isac A. Seni, a solicitat o aprobare pentru o construcţie cu un singur etaj. Din planurile prezentate în premieră, a reieşit o construcţie elegantă, care se remarcă prin sugestiile stilistice ale coloanei dorice, folosită monumental la intrare. Clădirea avea o bază solidă, care se găsea în bosajul soclului. În trecut, cele patru ferestre dispuse într-o simetrie riguroasă aveau ancadramente în relief.
Al doilea plan al clădirii datează din 25 martie 1883, în acest plan fiind recunoscute elementele viitoarei faţade cu turn. Astfel, planul din 1882 a fost înlocuit de cel din 1883. Cele două coloane de la uşă şi toate colonetele de la ferestre au fost transformate în ancadramente dreptunghiulare. Imobilul a fost etajat, iar numărul de ferestre a devenit impar, cinci. Sub cornişa ferestrelor, se află capiteluri adosate ce sugerează coloana iniţială. Faţada către mare se prelungeşte la ambele nivele cu o travee din piatră înzestrată cu câte o fereastră dreptunghiulară simplă. După o comparare a planurilor, se poate observa suprimarea unui etaj şi dispariţia porticului redus la câte o coloană portantă în colţurile faţadei principale de pe strada C.A. Rosetti.
Ultimul plan al acestei clădiri, datat la 29 august 1883, a inversat cele două proiecte astfel încât clădirii concepute iniţial doar cu subsol şi parter, etajată şi extinsă cu traveea laterală, să i se suprime baza şi să i se schimbe forma pentru a deveni turn suspendat. Se mai numeşte şi „casa engleză”, fără nicio acoperire faptică sau anecdotică, şi este alcătuită în totalitate din piatră de talie.
Are o construcţie în stil eclectic cu elemente victoriene şi de gotic veneţian, şi cuprinde demisol, mezanin, etaj şi o mansardă parţială. Are două faţade principale care sunt formate din două părţi distincte. Faţada dinspre Aleea V. Canarache are un stil asimetric în partea stângă cu un balcon de colţ în stil veneţian, iar în dreapta o mansardă cu fronton.
 
<obiectiv>1095, - Casa Avocat Bârzan, Constanța
Casa Avocat Bârzan este încadrată în lista monumentelor istorice din județul Constanța, fiind construită în perioada 1902 - 1929. Stilul construcției este unul eclectic francez cu mansardă dublă.
Constanța a fost fondată în urma colonizării grecești a bazinului Mării Negre (greacă Pontos Euxeinos) de către coloniști milezieni în secolele VII-V î.Hr., sub numele de Tomis. Acest nume este probabil derivat din cuvântul grecesc tomí însemnând tăietură, despicătură. Conform legendei, Iason și argonauții săi ar fi poposit aici după ce fuseseră trimiși în Caucaz să fure „Lâna de Aur”. Urmăriți de flota regelui Colhidei, Aietes „Uliul”, l-ar fi tăiat în bucăți pe fiul acestuia, Absyrtos, până atunci ținut ostatic la bord, pentru a-l obliga pe rege să caute și să adune resturile în vederea ceremoniei funerare, dând astfel argonauților timpul necesar pentru a fugi spre Bosfor. Însă arheologii consideră mai plauzibil ca tăietura (din linia țărmului) să fi desemnat mai degrabă portul antic, astăzi submers, în fața Cazinoului. O altă posibilă origine a numelui ar fi Tomiris, regina masageților, un trib getic ce trăia între Marea Neagră și Marea Caspică (Herodot).
Milezienii au găsit pe aceste locuri o așezare getică, noul oraș ajungând la nivelul unui polis de-abia în secolul IV-III î.Hr.. Portul folosit de greci pentru comerțul cu locuitorii acestor
regiuni (daci, sciți și celți) a permis dezvoltarea unui centru urbanistic. Tomis a devenit o parte a Imperiului Roman în anul 46, fiind redenumit Constantiana. Publius Ovidius Naso, poetul roman, și-a găsit exilul între anii 8–17 e.n. și și-a petrecut în Constantiana ultimii opt ani din viață.
Orașul a rezistat vremurilor tulburi din secolele al III-lea și al IV-lea, frământate de numeroase invazii gotice, scitice și hunice, devenind reședința provinciei Sciția Mică (latină Scithia Minor, greacă Mikrá Skithía). După împărțirea Imperiului Roman, Constanța, împreună cu întreaga Sciție Mică, a revenit Imperiului de Răsărit și a rămas parte a acestui stat până în secolul al VII-lea, când a fost pierdută din cauza migrațiilor slavilor și proto-bulgarilor.
Constanța este reședința județului cu același nume. Județul Constanța este județul cel mai urbanizat din România. Populația care locuiește în orașe numără 539.902 de locuitori, aceștia trăind în trei municipii (Constanța, Medgidia și Mangalia) și nouă orașe (Băneasa, Cernavodă, Eforie, Hârșova, Murfatlar, Năvodari, Negru Vodă, Ovidiu și Techirghiol). În afară de zonele urbane, este compus și din 58 de comune. Are o populație de 756.053 locuitori și suprafață de 7.071,29 km2, se află pe locul 5 după populație și pe locul 7 după suprafață între județele țării. Se învecinează cu Bulgaria, județul Călărași, județul Ialomița, județul Brăila, județul Tulcea și Marea Neagră.
Județul Constanța se află împreună cu județul Timiș pe primul loc între județe în ceea ce privește contribuția la PIB-ul României, respectiv 17,4 miliarde lei fiecare.
 
<obiectiv>1096, - Casa Avocat Traian Bellu
După planurile lui Anghel Saligny, avocatul Traian Bellu, un reputat avocat al Constantei interbelice își ridică o impunătoare casă cu turn ce îmbină elemente neobaroce și neoromânești. Casa este proiectată în anul 1913. Construcţia are un stil arhitectonic original care datează din anul 1930.
După naționalizare este transformată în bloc de locuințe și începe procesul de degradare a clădirii. Din fericire după 2000 intră în proprietate privată este renovată și transformată în "Hotelul Carol".
Astăzi Hotelul Carol din Constanța este un hotel
boutique de 24 de camere mobilate în stil Victorian generând o ambianță aristocrată. Hotelul dispune de 2 săli de conferință și restaurant.
Anghel I. Saligny (n. 19 aprilie 1854, Șerbănești, județul Galați - d. 17 iunie 1925, București), academician, inginer constructor, ministru și pedagog român, este considerat unul dintre pionierii tehnicii mondiale în proiectarea și construcția podurilor și silozurilor cu structură metalică, respectiv de beton armat, unul dintre întemeietorii ingineriei românești.
A proiectat liniile ferate Adjud - Târgu Ocna, realizând primele poduri combinate - șosea și cale ferată din țara noastră (1881 - 1882).
A proiectat și construit numeroase poduri metalice, înlocuindu-le pe cele necorespunzătoare, executate de firme străine, așa cum ar fi podul peste Siret, la Cosmești, de 430 m lungime (1888). Sprijinindu-se pe invenții proprii, construiește, pentru prima oară în lume, silozuri din beton armat la Brăila și Galați.
Între 1884 - 1889 a lucrat la construcția docurilor și antrepozitelor de la Galați și Brăila.
Pe baza unor invenții proprii, Anghel Saligny a construit, în premiera mondială, silozurile din beton armat, de la Brăila (1888) și Galați (1889), la numai două decenii după ce francezul Joseph Monier (1823 - 1906) obținuse, în 1867, primul brevet pentru elemente de construcții (grinzi, plăci, stâlpi) din beton armat, acest material puțin studiat în acele timpuri.
Lucrarea sa cea mai importantă este proiectarea în 1888 și construcția între 1890 - 1895 a podului peste Dunăre de la Cernavoda, care era, la acea vreme, cel mai lung din Europa și printre cele mai importante poduri metalice cu deschidere mare din lume.
<obiectiv>1097, - Casa Bănescu
La 14 ianuarie 1910, doar la o lună de la moartea edilului, Primăria donează soţiei primarului Ion Bănescu loturile A1 şi 2 din careul B.a. pentru a construi o casă. Arhitectul comunei, Nicolae Loghiu, aprobă un plan de locuinţă pe strada Carol, prăvălii şi o hrubă, aşezate pe colţ, la intersecţia cu strada Decebal.
Soţia sa, Elena Bănescu, născută Handoca, o distinsă institutoare, la Şcoala primară de fete nr.2 din Constanţa, a murit în luna mai 1911, în vârstă de 38 de ani. A lăsat orfani patru minori, doi băieţi şi două fete, pe care i-a crescut cu dragoste sora Elenei, Lucia Lăpuşneanu. Bunurile lăsate de soţii Bănescu au fost trecute pe numele acesteia până la majoratul copiilor. Casa a fost construită greu, cu sprijin de la primărie, pentru copiii primarului Bănescu.
În timpul primului război mondial, fugind din calea inamicului care a ocupat Dobrogea, familia se refugiază în Moldova. La întoarcerea din
  
pribegie găsesc locuinţa pustiită, iar miile de volume de cărţi, manuscrise, numeroase documente de mare valoare istorică dispărute. Casa este refăcută cu greu, este trecută pe numele Gheorghe Bănescu, unul din fiii primarului, dar vine un alt război distrugător şi la sfârşitul lui sovietizarea forţată. Printre casele rechiziţionate de sovietici se numără şi aceasta. În 1947 cenaclul Filialei Dobrogea a Uniunii Scriitorilor îşi ţinea şedinţele aici, iar din 1949 aici este mutată Biblioteca centrală regională. În 1952 clădirea este renovată. Se sugerează ca imobilul să fie expropriat pentru utilitate publică. Se fac, probabil, presiuni asupra proprietarului încât aceştia să renunţe de bună voie.
În arhivele constănţene se află actul de donaţie din 1962 prin care Bănescu Gheorghe şi Bănescu Maria Elena „declarăm că donăm Sfatului Popular al regiunii Dobrogea, cu sediul în oraşul Constanţa, proprietatea noastră – situată în oraşul Constanţa, pe b-dul Tomis nr. 110, compus din teren în suprafaţă de 499 (patrusutenouăzecişinouă) mp, formând lotul 4 din careul „Ba” şi una casă cu parter şi mansardă. Am dobândit acest imobil prin moştenire de la mătuşa noastră Lăpuşneanu Lucia, decedată în anul 1947, ai cărei unici moştenitori suntem,
Clădirea devine proprietatea ICRAL care o foloseşte ca sedii pentru diverse organizaţii, instituţii, întreprinderi: Casa pionierilor, UCEFS, centru de jocuri mecanice, cooperativa Victoria.
La 19 octombrie 1990 prefectul Adrian Rădulescu, apreciindu-i valoarea patrimonială, atribuia casa Bănescu Şcolii populare de arte.
În 2006, Direcţia Judeţeană pentru Cultură, Culte şi Patrimoniu Cultural Naţional Constanţa comunică intenţia de a clasa ca monument istoric Clădirea Şcolii Populare de Artă – Constanţa, Bd. Tomis nr. 110 în vederea protejării sale legale şi conservării în timp a valorii arhitecturale şi memoriale a imobilului.În vigoare de la 09 octombrie 2014.
Excelent îngrijită, astăzi aici se află sediul Centrului cultural judeţean „Teodor Burada”, o instituţie reprezentativă pentru Constanţa.
<obiectiv>1098, - Casa Bârzănescu
Construită după 1904, Casa Bârzănescu impresionează și iese în evidență prin stilul său Art Nouveau care îmbină structura neoclasică, unele elemente baroce și detaliile Secession.
Art Nouveau (termen provenit din limba franceză însemnând Artă nouă) este un stil artistic manifestat plenar în artele vizuale, designul și arhitectura de la începutul secolului 20, relativ sincron în majoritatea culturilor și țărilor europene, dar și în America de Nord, unde a fost adoptat cu precădere în Statele Unite ale Americii și Canada. Stilul neoclasic se caracterizează în principal printr-o întoarcere la formele greco-romane. Pentru artiști, nu este vorba de a recurge la imitarea servilă a Antichității sau la experiența Renașterii italiene, ci de a dezvolta noi principii, destul de repede transformate în reguli rigide: claritate a expunerii, simplitate a structurii prin intermediul ordinii, al simetriei, al proporțiilor.
Intrarea este simplă și extrem de elegantă datorită elementelor de decor în formă de rozetă şi celor din cărămidă aparentă aflate deasupra scărilor de la intrare. Toate acestea sunt completate de prezența frizei cu cercuri din partea stânga inferioară și a celei de cărămidă aparentă de sub cornișă, alături de terasa cu balustradă metalică sprijinită pe patru console masive.
Constructorul a fost Ion Bârzănescu dar a fost locuită de inginerul Zahariadi, dirigintele de atunci al lucrărilor portului Constanţa.
Lucrările la portul Constanța au început la 16 octombrie 1896. În piatra de temelie a fost depus, de către Regele Carol I, documentul care consfințea "întemeierea unui port la țărmurile vechiului Pont
 
Euxin, unde din veacurile cele mai îndepărtate comerțul a găsit un loc de adăpost, unde atâtea monumente istorice ne aduc aminte vechea dominație a strămoșilor noștri romani și unde s-a sfârșit poetul Ovidiu."
Lucrările de construcție au început după proiectul inginerului I.B. Cantacuzino și au fost continuate cu modificările propuse de alți doi ingineri români de exceptie: Gheorghe Duca și Anghel Saligny. În anul 1899, conducerea lucrărilor portuare a fost preluată de Saligny, constructorul podului de la Cernavodă, în echipa sa fiind și dirigintele de șantier Zahariade. Până în 1909, când a fost inaugurat oficial portul Constanta, s-au efectuat lucrări de dragaj, au fost ridicate digul de larg, cel de intrare, cel de sud și cheurile, au fost construite 6 bazine, rezervoarele de petrol și, nu în ultimul rând, silozurile. Pornind de la aceste dotări, portul Constanța a operat în 1911 peste 1,4 milioane tone mărfuri. În perioada interbelică se adaugă platformei portuare noi elemente de infastructura, precum uscătoria de porumb, clădirea administrației portuare, bursa, docul plutitor s.a, iar traficul atinge 6,2 milioane tone în 1937, cifra care situa Constanța între primele porturi europene.
<obiectiv>1099, - Casa Cănănău
La 13 august 1913, fostul primar conservator al Constanței, Titus Cănănău obține autorizație de construcție pe terenul său din bulevardul Elisabeta. Clădirea, concepută după proiectele arhitectului Victor Gh. Ștefănescu, sub influența eclectismului european, prezintă și elemente neoromânești, iar ornamentație Art Nouveau.
Dispune de elemente volumetrice deosebit de interesante și ornamente simple, sobre. Partea laterală stânga este
ieșită în rezalit, cu un bowindow semicircular cu friza decorată cu frunze de castan în care se deschide o fereastră și o ușă încadrată în arc frânt.
În partea dreaptă se află o mică loggie cu două coloane scurte, masive, cu capitel ornamentat cu imposta și două vase de piatră. Etajul părții drepte a clădirii cuprinde un balcon cu ușă și fereastra, un vas mare de piatră cu o friză în relief și un horn înalt de piatră, în stil gotic, în prelungirea fațadei, cu contraforti și aplice de fier în formă de floare de crin.
Colțul drept al clădirii e rotunjit iar fațada laterală prezintă ferestre dreptunghiulare cu baghete și ferestre semicirculare la etaj. Compoziția asimetrică este specifică caselor feudale.
Parterul era grandios și avea trei intrări: una principală, chiar prin față (astăzi aceasta este blocată și aici există acum o logie spre stradă), una laterală, cu acces tot din b-dul Elisabeta și una posterioară, cu acces de pe Str. Luntrei. Intrarea principală era folosită numai în cazuri de protocol, în mod curent se folosea intrarea laterală de unde, prin intermediul a câtorva trepte se ajungea într-un hol imens având pe fundal o scară grandioasă ce urca la etaj. De-o parte și de alta a acestui hol se aflau un salon și un birou – spre stradă, iar spre spate – bucătăria + sufrageria , un grup sanitar, o cameră pentru servitori și o scară secundară cu accese spre demisol sau etaj. Etajul avea două dormitoare mari spre stradă, cu o baie comună între ele; din holul cu scara principală se ajungea la alte două dormitoare, iar în spate exista un atelier fotografic având și o mică cameră obscură, încă o baie, camera servitorilor și scara secundară pe care se putea accede și în pod.
Coșurile de fum ale sobelor și șemineelor sunt și ele foarte înalte și intră în compoziție cu acoperișul, întreaga volumetrie dându-i clădirii un aer semeț.
Detaliile acestei clădiri dau o unitate în diversitatea de elemente ale fațadelor. Tâmplăria cu forme dreptunghiulare alternează cu forme terminate în boltă. Înălțimea mare a etajului permite ca golul boltit de la etaj, cu acces la terasa-balcon dinspre stradă, să fie înscris intr-o mini-nișă care se termină cu un arc frânt. Placajul de piatră al clădirii urcă pe hornuri printre țiglele-solzi ale acoperișului, cele
 
două coloane solide ale porticului de la intrare (astăzi transformat în logie) susțin balconul din axul central. Compoziția e completată de vasele ornamentale masive, de colțurile rotunjite, de bovindoul salonului de la parter care se termină cu un balcon semioval ce conține frize decorative având ca motiv frunze de castan, dând o imagine romantică a unei case cu o priveliște extraordinară spre mare. În perioada comunistă clădirea a fost naționalizată, aici funcționând mai întâi Banca Națională, o grădiniță, apoi Consulatul Chinez. Revendicată după 1990, astăzi în clădire funcționează Restaurantul Queen Elisabeth.
<obiectiv>1100, - Casa Căpitan Stănescu
În anul 1913, căpitanul T. Stănescu Constantin obține autorizația de a construi un imobil de colț pe străzile Marc Aureliu și Tomis (astăzi Sulmona), care din fericire a supraviețuit vremurilor.
Schițele și planurile au fost executate de arhitectul Adolf Linz, care a proiectat o casă cu demisol și parter cu aspect eclectic, pe o structură neoclasică. Fațada principală, spre Marc Aureliu, cu spatele spre mare are o ușă principală
dreptunghiulară, cu feronerie structurată geometric și monogramă încadrată.
Deasupra se află o deschidere elipsoidală înscrisă într-un câmp dreptunghiular cu elemente decorative neoclasice: coronițe, crengi de laur și alte, două nivele de decorație depășesc împreună dimensiunile ușii, aproape excluzând-o din registrul expresiv și sunt alcătuite din elemente fitomorfe, cartuș monograma T. S. Cartușul este înscris într-o formă trapezoidală cu motive geometrice și florale și o fereastră semicirculară înaltă, sprijinită pe consolă. Această structură este flancată de pilaștri decorați care se continuă și la nivelul acoperișului, prin două mensole. Ferestrele dreptunghiulare, disimetrice, ca și clădirea, din cauza colțului care comprimă fațada sunt ingenios decorate cu elemente neoclasice. Adolf Linz s-a născut la data de 3 august 1855, în oraşul Braşov, în familia de germani Iohana şi Adolf Linz. A urmat cursurile gimnaziale în urbea natală, iar în 1867 a frecventat cursurile Şcolii de Arte şi Meserii din Viena, oraş în care va mai reveni de două ori, pentru a-şi continua studiile în inginerie şi arhitectură.
Devenit angajat al firmei Förster Chevalier de Renke, este însărcinat cu supravegherea şantierului acesteia de la Palatul Regal din Bucureşti. După ce a obţinut diploma de inginer şi arhitect, Adolf Linz s-a angajat la Biroul austriac de construcţii din capitală.
În anul 1891 s-a stabilit la Constanţa devenind arhitect al armatei. Prin urmare, în această calitate a proiectat cazărmi, edificii pentru manutanţă şi clădirea Cercului Militar. În paralel, a lucrat şi pentru Primăria Constanţa, după cum ne relevă documentele din patrimoniul Serviciului Judeţean Constanţa al Arhivelor Naţionale. Astfel, pe ordinea de zi a şedinţei Comisiei Interimare a urbei tomitane din 18 octombrie 1891, la punctul 11, s-a aflat cererea lui Adolf Linz pentru alocarea unei diurne deoarece îndeplinea atribuţiile postului de inginer-arhitect, rămas vacant. În realitate, acesta a fost o vreme şi arhitect al Primăriei Constanţa, până în anul 1895, pentru ca mai apoi să-şi deschidă propriul atelier de proiectare.
Atât în perioada când a lucrat în administraţia locală, cât şi ulterior, acesta a elaborat cu profesionalism sau a avizat o serie planuri pentru edificii publice şi private, între care şi cele ale unor masoni precum Grigorie M. Grigoriu şi Gebrail Frenkian.
La data de 19 august 1927, Adolf Linz a trecut la cele veşnice, la Constanţa.
 
<obiectiv>1101, - CASA CONSTANTINIDI
Vila Constantinidi a fost construită în anul 1905 în stilul stației de metrou “Karlsplats” din Viena cu elemente planimetrice și decorative în stilul Art Nouveau. Totodată arhitectura este inspirată de Palatul Municipal din Praga.
În prezent, în această clădire funcționează o ramură a Inspectoratului Școlar Județean Constanța.
Art nouveau este denumirea franceză a ceea ce s-a numit în arhitectură „arta
1900”. Ea constă în abandonarea stilurilor istorice şi încercarea de închegare a unui stil în consonanţă cu posibilităţile tehnice ale epocii şi de integrare a artei în viaţa socială. S-a afirmat în diverse ţări europene nu numai ca mişcare arhitecturală ci în toate domeniile artei.
O contribuţie importantă a „artei 1900” s-a concretizat în raţionalitatea funcţională a unor realizări, iar încărcătura plină de fantezie a imagisticii interioare şi exterioare a deschis noi direcţii de personalizare a rezolvărilor arhitecturale demne d subliniat. Folosirea noilor materiale tot cu procedeele meşteşugăreşti de prelucrare a determinat o anume stagnare astlului mai ales în decoraţiuni şi forme. Art nouveau a apărut din eclectism, dar nu ca o continuare a acestuia ci ca o revoluţie artistică îndreptată împotriva lui. El este simbolul modernismului şi noncomformismului, curente care se manifestă în jurul anului de graţie 1900 în toate aspectele vieţii nu numai în artă.
Art nouveau poate fi recunoscut prin linia ondulatorie, adesea asimetrică care se termină brusc şi prin decoraţii fine, elegante. Caracteristic acestui stil este decoraţia armonioasă, crearea unor faţade vibrante, cu goluri, folosirea fierului forjat,mari suprafeţe vitrate aşa cm se vede şi încazul cazinoului constămnţean care are balustrade de fier forjat nenumărate ferestre şi glasvanduri de mari dimensiuni, din sticlă albă dar şi colorată. Fierul şi sticla înlocuiesc aproape în totalitate tâmplăria tradiţională din lemn. Cel mai important model de stil Art nouveau din România este Cazinoul din Constanţa.
<obiectiv>1102, - CASA CU BOWINDURI
Aflată la adresa Piaţa Ovidiu nr. 4, clădirea a fost construită după planurile arhitectului C.Michaescu în anul 1911.
Este proiectată în stil Art Deco, făcându-se remarcată prin cele două bowindouri de secţiune poligonală care ocupă întreaga lăţime a clădirii. Elemente decorative sunt consacrate în arhitectura metropolei San Francisco (denumită chiar orașul bovindourilor, the city of bay windows).
Introdus în uzul și dicționarul limbii române din englezescul bow- window, fiind explicat într-o traducere liberă drept fereastră arcuită, bovindourile sunt nișe ce prelungesc spre exterior o cameră, balconașe închise sau construcții în afara fațadei unei clădiri, prevăzute cu una sau mai multe ferestre.
Aceste elemente Art Deco au fost, de-a lungul vremii, caracterizate mult mai inspirat de locuitorii din San Francisco: acest tip de construcție, despre care specialiștii spun că asigură o mai bună ventilație a aerului, mai multă lumină și o extindere a spațiului camerei, dar și o înfrumusețare și un element de decor al casei, au fost numite pe coastele golfului San Francisco bay window (fereastra golfului), oriel
(foișor) sau swell (hulă, mișcare ondulatorie a suprafeței mării). Este incredibil cum o arhitectură
  
specific californiană poate fi regăsită, într-o formă elevată, migăloasă, pe coasta mai puţin însorită a Mării Negre.
Proprietarul acestei case, C. Serienescu, făcea parte din elita și intelectualitatea anilor interbelici la Constanța, fiind avocat de succes. Din pagina publicitară a ziarului „Marea Neagră“ a anului 1923, găsim şi referinţe despre proprietarul casei cu bovindouri: „Avocat C. Serienescu, Strada Carol No. 7, cu ore de consultație de la 8-10 a.m și 6-7 p.m.” Din aceste întâlniri cu diverşii clienţi, poate şi din altele, au fost adunaţi banii pentru a se ridica una dintre cele mai excentrice clădiri din România. Construită la începutul anilor `20, când încă Art Deco-ul geometrizat nu înlocuise stilul migălos al Art Nouveau-ului, ci doar îl continua, Casa cu bovindouri păstrează și elemente din stilul Art Nouveau, reprezentate prin feroneria ferestrelor, atât în partea din față a clădirii, cât și în partea din spate, ce se înalță deasupra micuței alei denumită simbolic „Orientului“.
Astăzi, casa cu bovindouri din Piața Ovidiu completează stilurile arhitecturale și, bineînțeles, marchează tendințele deceniilor prin care Constanța a trecut în istoria sa.
Astfel, stând umăr în umăr cu o clădire în pur stil Art Nouveau, uitându-se atent la Muzeul de Istorie Naţională și Arheologie, o bijuterie a stilului brâncovenesc, sau, aruncând o privire mai la nord, putând să admire stilul eclectic și neoclasic al Casei Hrisicos, ce veghează dinspre N-V vechea piață a Independenței, Casa cu bovindouri întregește larga paletă de stiluri arhitectonice din Piața Ovidiu și din toată zona veche a Constanței, așa cum Sinagoga sau Biserica Greco-Catolică întregesc tabloul multiconfesional al vechii cetăți a Tomisului.
Cod 1103- Casa cu lei
Situată în Peninsula municipiului Constanţa, Casa Emirzian, denumită Casa cu Lei din cauza celor patru coloane pe ale căror capiteluri tronează câte un leu, ascunde mai multe legende, care mai de care mai misterioasă. De una din ele este legat şi numele lui Krikor Zambaccian. Renumita Casă cu Lei a fost ridicată de la sfârşitul secolului XIX de către Dicran Emirzian, un armean foarte bogat, care trăia din negoţ şi care deţinea mai multe proprietăţi. Acesta a comandat şi a plătit construirea unei reşedinţe de rezidenţă în peninsulă. Stilul abordat a fost cel eclectic,
specific perioadei. La momentul începerii construcţiei faţada casei era orientată cu deschidere directă către piaţa Ovidiu şi spre port pe partea dinspre vest. Proprietarul şi arhitectul au intenţionat să pună în evidenţă clădirea pentru a fi percepută şi contemplată simultan din multiplele ei unghiuri. Laturile clădirii erau delimitate de cele trei străzi pe care se găseau faţadele: str. Elenă (în prezent str. Nicolae Titulescu), str. Dianei şi str. Ovidiu. Începerea construcţiei s-a făcut în anul 1898 şi a fost finalizată în anul 1902.
Deasupra intrării principale există, de altfel, ca dată de începere a construcţiei anul 1898. Conform acestora proiectantul casei Emirzian ar fi fost Daniel Renard, cel ce avea să primească mai târziu comanda de proiect a Cazinoului din Constanţa. După construirea reşedinţei se pare că Dicran Emirzian s-a preocupat de afacerile sale în alte locuri decât Constanţa. Ca urmare casa a fost închiriată. Primul locatar al imobilului a fost Lazăr Munteanu, preşedinte al Tribunalului Constanţa şi în acelaşi timp pasionat colecţionar de artă. Acesta a locuit la Constanţa 20 de ani.
 
În documentele din anul 1921 se consemnează că în edificiul ridicat de armatorul Emirzian funcţiona o bancă. În lista abonaţilor telefonici din anul 1924 la adresa din str. Dianei nr. 1 este trecută Banca Comercială. Mai târziu în local au funcţionat mai multe firme de comerţ, o agenţie de transporturi şi chiar un Club Comercial. Mai apoi, către finele perioadei interbelice imobilul şi-a reluat funcţiunea de locuinţă. Un aspect mai puţin documentat arată că pentru scurtă vreme în Casa cu Lei, în perioada interbelică, a funcţionat sediul unei loje masonice. În baza evocărilor lui Simion Tavitian, fost membru marcant al comunităţii armene, şi conform unor înscrisuri, în anii 1940 clădirea se afla proprietatea Elizei Emirzian. Cel ce folosea imobilul era însă fiului armatorului armean, Bebi Emirzian. Acesta a locuit în imobil până în 1941. După cum îşi aduc aminte vârstnicii ce povestesc că pe strada Dianei la nr. 1 aveau loc adesea petreceri private. Mai în fiecare seară, intrau doamne care îşi fereau identitatea de privirile celorlalţi. Apoi ajungeau şi domnii, întotdeauna pe jos mergând ferit printre străduţe, pentru a nu fi văzuţi de cunoscuţi. Casa cu Lei a fost, mai mult sau mai puţin, o casă de raport. Cupluri adultere îşi consumau discret idilele sub pavăza unui anonimat bine întreţinut. Faptul că locuinţa avea mai multe căi de acces prezenta suficiente avantaje.
După anii `48 edificiul a fost naţionalizat, iar în 1953 în clădire s-a instalat un serviciu tehnic de la Canalul Dunăre - Marea Neagră. Ulterior a fost dată în folosinţă din nou ca locuinţă. Clădirea a cunoscut restaurări repetate. Ultima restaurare a fost finalizată în anul 1978, când a fost transformată în hotel şi restaurant.
<obiectiv>1104, - Casa Cuculis, Constanța
Casa Cuculis este una dintre edificiile cu istoric și influențe grecești din județul Constanța. Clădirea a fost construită în perioada 1890 – 1911 în stil eclectic și filiație neoclasică. În prezent, casa este un edificiu cu apartamente.
Compusă din subsol, parter, două etaje şi mansardă, clădirea prezintă într-o ordine sobră şi simetrică a faţadei centrale, bosaje aparente pe întreaga suprafaţă. După primul război mondial, imobilul a fost cumpărat de Courcoulas Despina şi închiriat societăţii Lloyd Triestino din Trieste. În perioada interbelică o parte din clădire a fost
supraetajată.
Constanța a fost fondată în urma colonizării grecești a bazinului Mării Negre (greacă Pontos Euxeinos) de către coloniști milezieni în secolele VII-V î.Hr., sub numele de Tomis. Acest nume este probabil derivat din cuvântul grecesc tomí însemnând tăietură, despicătură. Conform legendei, Iason și argonauții săi ar fi poposit aici după ce fuseseră trimiși în Caucaz să fure „Lâna de Aur”. Urmăriți de flota regelui Colhidei, Aietes „Uliul”, l-ar fi tăiat în bucăți pe fiul acestuia, Absyrtos, până atunci ținut ostatic la bord, pentru a-l obliga pe rege să caute și să adune resturile în vederea ceremoniei funerare, dând astfel argonauților timpul necesar pentru a fugi spre Bosfor. Însă arheologii consideră mai plauzibil ca tăietura (din linia țărmului) să fi desemnat mai degrabă portul antic, astăzi submers, în fața Cazinoului. O altă posibilă origine a numelui ar fi Tomiris, regina masageților, un trib getic ce trăia între Marea Neagră și Marea Caspică (Herodot).
Milezienii au găsit pe aceste locuri o așezare getică, noul oraș ajungând la nivelul unui polis de-abia în secolul IV-III î.Hr.. Portul folosit de greci pentru comerțul cu locuitorii acestor regiuni (daci, sciți și celți) a permis dezvoltarea unui centru urbanistic. Tomis a devenit o parte a Imperiului Roman în anul
 
46, fiind redenumit Constantiana. Publius Ovidius Naso, poetul roman, și-a găsit exilul între anii 8–17 e.n. și și-a petrecut în Constantiana ultimii opt ani din viață.
Orașul a rezistat vremurilor tulburi din secolele al III-lea și al IV-lea, frământate de numeroase invazii gotice, scitice și hunice, devenind reședința provinciei Sciția Mică (latină Scithia Minor, greacă Mikrá Skithía). După împărțirea Imperiului Roman, Constanța, împreună cu întreaga Sciție Mică, a revenit Imperiului de Răsărit și a rămas parte a acestui stat până în secolul al VII-lea, când a fost pierdută din cauza migrațiilor slavilor și proto-bulgarilor.
Constanța este reședința județului cu același nume. Județul Constanța este județul cel mai urbanizat din România. Populația care locuiește în orașe numără 539.902 de locuitori, aceștia trăind în trei municipii (Constanța, Medgidia și Mangalia) și nouă orașe (Băneasa, Cernavodă, Eforie, Hârșova, Murfatlar, Năvodari, Negru Vodă, Ovidiu și Techirghiol). În afară de zonele urbane, este compus și din 58 de comune. Are o populație de 756.053 locuitori și suprafață de 7.071,29 km2, se află pe locul 5 după populație și pe locul 7 după suprafață între județele țării. Se învecinează cu Bulgaria, județul Călărași, județul Ialomița, județul Brăila, județul Tulcea și Marea Neagră.
Județul Constanța se află împreună cu județul Timiș pe primul loc între județe în ceea ce privește contribuția la PIB-ul României, respectiv 17,4 miliarde lei fiecare.
<obiectiv>1105, - CASA DE CULTURĂ A SINDICATELOR
Casa de Cultură a Sindicatelor, unul dintre cele mai noi și elegante edificii arhitecturale din perimetrul orașului Constanța, a fost realizată între anii 1976 și 1983, după proiectul arhitectului K.Ghengiomer. Construcţia a fost realizată de către Uniunea Generală a Sindicatelor din România, pe terenul acordat în folosinţă gratuită, prin decret prezidenţial, de către Nicolae Ceauşescu.
Clădirea dispune de două săli de spectacole, care pot fi folosite și pentru alte destinații (ședințe, festivități, întâlniri de afaceri etc). Sala mare de spectacole este dotată cu 735 locuri, sistem sunet - 10.000 w (microfoane
 Bayern,
și sistem lumini - 150 proiectoare PAR 64. Sala mică dispune de 176 locuri.
Edificiul reprezintă o îmbinare armonioasă între liniile îndrăznețe ale arhitecturii contemporane și elemente ale artei construcțiilor românești tradiționale.
Balconul suspendat pe coloane, amintește de pridvorul brâncovenesc.
Aspectul general este completat cu esplanada, placată cu travertin și marmură, pe care se ridică monumentul eroilor independenței.
Clădirea Casei de Cultură a Sindicatelor, esplanada și parcul se armonizează perfect cu ansamblul de locuințe, din împrejurimi, cu care formează un tot unitar. Inaugurarea activității artistice în acest edificiu a avut loc la 4 ianuarie 1984 cu opera Mam' Zelle Nitouche, o operetă în două acte compusă de Florimond Ronger-Hervé pe baza libretului scris de Henri Meilhac și Albert Millaud.
Parcul Casei de Cultură, situat pe partea nordică a acesteia, a fost amenajat începând cu anul 1985, surprinzând un spațiu amplu în care au fost plantate specii ornamentale valoroase.
Pe scena Casei de Cultură au urcat artişti de renume, precum Olga Tudorache, Tamara Buciuceanu, Radu Beligan, Victor Rebengiuc, Florin Piersic, Dan Puric, Ştefan Radof, , Horaţiu Mălăele, Tudor Gheorghe sau regretatul Gheorghe Dinică, iar constănţenii au putut asista, de-a lungul anilor, şi la concerte simfonice, pop-rock sau la reprezentaţii de balet.
Shure, Sennheizer)

Aici se făceau și diverse cursuri pentru copii și tineri. Au supraviețuit numai trei: de mandolină, de dans sportiv și de dans modern.
Aici a avut loc pentru prima dată spectacolul pe gheață.
<obiectiv>1106, - CASA GRIGORIU
Casa Grigoriu a fost construită în anul 1910 fiind proiectată de arhitectul Adolf Linz în stil eclectic clasicist. În prezent „Casa Funcției”- M.A.N.
Adolf Linz este arhitectul care și-a pus amprenta din punct de vedere arhitectural, asupra Constanței sfârșitului de secol XIX și începutului de secol XX. Documentele istorice atestă faptul că arhitectul s-a născut pe 3 august 1855, în orașul Brașov, în familia de germani Iohana și Adolf Linz.
A urmat cursurile gimnaziale în urbea natală, iar în 1867 a frecventat cursurile Școlii de Arte și
Meserii din Viena, oraș în care va mai reveni de două ori, pentru a-și continua studiile în inginerie și arhitectură.
Devenit angajat al firmei Förster Chevalier de Renke, este însărcinat cu supravegherea şantierului acesteia de la Palatul Regal din Bucureşti.
După ce a obţinut diploma de inginer şi arhitect, Adolf Linz s-a angajat la Biroul austriac de construcţii din capitală.
În anul 1891 s-a stabilit la Constanţa devenind arhitect al armatei. Prin urmare, în această calitate a proiectat cazărmi, edificii pentru manutanţă şi clădirea Cercului Militar.
În paralel, a lucrat şi pentru Primăria Constanţa, după cum ne relevă documentele din patrimoniul Serviciului Judeţean Constanţa al Arhivelor Naţionale. Astfel, pe ordinea de zi a şedinţei Comisiei Interimare a urbei tomitane din 18 octombrie 1891, la punctul 11, s-a aflat cererea lui Adolf Linz pentru alocarea unei diurne deoarece îndeplinea atribuţiile postului de inginer-arhitect, rămas vacant. În realitate, acesta a fost o vreme şi arhitect al Primăriei Constanţa, până în anul 1895, pentru ca mai apoi să-şi deschidă propriul atelier de proiectare.
Grigorie M. Grigoriu a fost fruntaș al obștii armene din Constanța și reprezentant de elită al vieții co- merciale locale. A fost prim ajutor de primar și consilier al primăriei orașului între 1913-1920, președinte al Camerei de Comerț și Industrie și președinte al Sfatului negustoresc.
Marele filantrop a sprijinit atât Biserica cât și Școala armeană din Constanța. Ajutoarele lui n-au încetat nici-un moment, chiar și atunci când se afla la Viena, spitalizat. A fost condus pe ultimul drum, la Cimitirul armenesc din Constanța de numeroși prieteni. „Defunctul Grigore Grigoriu a lăsat negustorimii constănțene o cale luminoasă pe care ea va merge, mereu, deoarece e calea cinstei și a propășirii”, au fost cuvintele de adio ale unui lider al orașului.
 
<obiectiv>1107, - CASA ING PÂSLĂ
 Clădirea se remarcă prin îmbinarea elementelor romanice cu cele brâncovenești.
O caracteristică deosebită o reprezintă mansarda ieşită în afară care are ca suport console (elemente decorative romanice).
Elementele brâncovenești sunt prezente prin brâul de cărămidă aparentă.
Planurile de construcție ale imobilului au
fost inspirate de proiectele lui Anghel Saligny.
Proprietarul, inginerul Ion Pâslă, care avea funcția de inspector general al portului.
Casa construită de el în 1904 cu un regim de înălțime demisol/parter/etaj 1 și are o compoziție simplă, echilibrată cu o fațadă în trei travei având în axul central un foișor ce se înalță peste etajul 1.
Ion Pâslă a fost inginer și s-a implicat în construcția Podului de la Cernavodă. Întregul şantier s-a aflat sub permanenta supraveghere a lui Anghel Saligny şi a colectivului reunit în jurul său, din care făceau parte unii dintre cei mai valoroşi ingineri ai României sfârşitului de secol XIX: Ion Baiulescu, N. Herjeu, Şt. Gherorghiu, Ion Pâslă, Ion I.C. Brătianu, Ion Ionescu, Victor Cristescu, toţi licenţiaţi ai universităţilor de construcţii din Viena şi Paris și a Şcolii Naţionale de Poduri şi Şosele din Bucureşti.
În locuința de pe Bd. Elisabeta, nr. 9 a locuit și inginerul P.A. Zahariade. În proiectul lui Saligny de consolidare a malurilor falezei de la Hotelul Carol I până la Tataia a fost secondat de ing. P.A. Zahariade.
După Primul Război Mondial, conform ședintelor Consiliului Orășenesc consemnate în arhivele Primăriei, s-a hotărât continuarea consolidării malurilor și construirea după aceea a șoselei de coastă. Tot Ing. Zahariade s-a ocupat de aceste lucrări.
Constanța este unul dintre cele cele mai vechi orașe atestate de pe teritoriul României. Prima atestare documentară datează din 657 î.Hr. când pe locul actualei peninsule (și chiar sub apele de azi, în dreptul Cazinoului) s-a format o colonie greacă numită Tomis. Localitatea a fost cucerită de romani în 71 î.Hr. și redenumită Constantiana după sora împăratului Constantin cel Mare. În cursul secolului XIII Marea cea mare (cum era denumită atunci Marea Neagră) a fost dominată de negustorii italieni din Genova care au ajutat la dezvoltarea orașului. Ulterior, Constanța a suferit un declin sub conducerea otomană, devenind un simplu sat locuit de pescari greci și de crescători tătari de cai și oi. Localitatea a redevenit oraș după construirea căii ferate Cernavodă-Constanța și a portului, în 1865, pentru exportul grânelor românești. După Războiul de Independență (1877-1878), când Dobrogea a devenit parte aRegatului României, Constanța, principal port al statului, a crescut continuu, deținând acest rol până astăzi.
Portul Constanța acoperă o suprafață de 39,26 km2, are o lungime de aproape 30 km, este cel mai mare port din bazinul Mării Negre și se află pe locul 4 în Europa.

realizate de arhitectul H. N. Mangoianu.
<obiectiv>1108, - Casa Manicatide
 Eclectismul este tipic pentru stilurie de artă europeană de la începutul clasicismului, dar mai ales în istorism. În ceea ce privește calitatea artistică trebuie făcuta distincție între imitație și evoluție artistică. Termenul eclectism poate avea o conotatie negativă, în cazul în care artistul, în locul creației proprii, selectează elemente din alte lucrări și le combină într-una nouă.
Termenul era cunoscut deja în antichitate și a marcat începutul erei noastre. La acea vreme existau diferite școli de filozofie în paralel, iar gânditorii și politicienii erau numiți eclectici, deoarece acestia combinau, între ele, elemente și poziții diferite. Cel mai faimos reprezentant al acestui curent a fost Cicero. El a preluat, în special în etica sa, o mare parte din gândirea stoicistă, dar a inclus și valori susținute de Academia platonică și de școala peripatetică.
Numeroși arhitecți, formați în spiritul eclectismului au realizat în România un număr mare de construcții în acest stil. Exemple de arhitectură eclectică pot fi: Palatul Băncii Naționale (1885) de Cassien Bernard și Albert Galleron, Atheneul Român (1888) de Albert Galleron, Casa de Economii și Consemnațiuni (1900) de Paul Gottereau.
Imobilul are trei nivele, subsol, parter şi etaj, iar faţadele sale sunt organizate simetric, pe console cu motiv floral, după axa redată de intrarea clădirii cu trepte şi coloane care susţin un balcon deasupra.
Aceste coloane sunt de ordin compozit, canelate, iar balconul are un aspect deosebit datorită baluştrilor, după cum se explică în documentele de la Arhivele Naţionale. După naţionalizare, a aparţinut I.L.L. (Locativa), apoi a fost Oficiul Forţelor de Muncă sub administrarea I.C.R.A.L., iar mai târziu a adăpostit corpul de control al Primăriei Municipiului Constanţa.
Pentru ambele nivele au fost construite câte două ferestre cu bază comună, profilată, de o parte şi de alta a acestora.
Faţada din curte este organizată simetric, pe console cu motiv floral.
Manicatide s-a născut la Giurgiu în 1879 într-o familie înstărită având origini grecești.
Take Manicatide, magnat al cerealelor, important om de afaceri al comunității elene din Constanța și președinte al Camerei de Comerț, își ridică în orașul de la malul mării nu mai puțin de 3 vile.
Una dintre acestea, Casa Manicatide a fost construită în anul 1899, în stil eclectic, cu elemente de decoraţie clasicizantă, şi poartă numele ctitorului său: Take Manicatide, comerciant de profesie. Planurile casei au fost

<obiectiv>1109, - Casa Pilescu
 Imobilul poartă numele proprietarului ce a construit-o, dr. Nicolae Pilescu.
Acesta era medic comunal în anul 1911. Casa a fost construită în 1903, an în care Constanța era în dezvoltare. Portul a fost modernizat și dezvoltat conform planului de reconstruire între 1895 și 1909. S-au construit drumuri și căi ferate adiționale care leagă Constanța de capitală și restul țării. Aceasta a fost o perioadă de prosperitate a Serviciului Maritim Român, ale cărui vase au navigat, nu numai pe „linia orientală” ci și pe „linia occidentală” (spre Marsilia și Rotterdam) și pe „linia de arhipelag” (spre Pireuși Salonic).
Stilul construcţiei cumulează elemente neoclasice, rococo și Art Nouveau.
Considerat adesea ca o perioadă relativ târzie din evoluția barocului, fiind caracterizat mai ales de bogăția și varietatea detaliilor și a ornamentelor, respectiv de exagerarea caracteristicilor barocului până la opulență, rococo este privit astăzi ca o perioadă relativ distinctă în evoluția artei occidentale. Spre sfârșitul perioadei sale de existență, a devenit relativ sincron și de multe ori s-a apropiat sensibil de neoclasicism.
Aidoma arhitecturii, interioarele rococo ridică ornamentarea bogată, în toate aspectele sale, la rang de postulat. Astfel, interioarele rococo prezintă similar fațadelor clădirilor timpului, pereți pictați și ornamentați (uneori chiar tavanele fiind decorate similar pereților), mobilier impozant, masiv și elaborat ornamentat, sculpturi de dimensiuni mici și medii, oglinzide diferite dimensiuni, tapiserii în ton cu arhitectura, multiple reliefuri aplicate și, evident, picturi în ulei de diferite dimensiuni.
Art Nouveau (termen provenit din limba franceză însemnând Artă nouă) este un stil artistic manifestat plenar în artele vizuale, designul șiarchitectura de la începutul secolului 20, relativ sincron în majoritatea culturilor și țărilor europene, dar și în America de Nord, unde a fost adoptat cu precădere în Statele Unite ale Americii și Canada.
Art Nouveau poate fi, de asemenea, văzută ca un fel de mișcare artistică de tranziție, formând un preludiu a ceea ce urma să devină modernismul secolului 20.
Edificiul este pe două nivele într-o dispoziție asimetrică. Fațada spre Bulevardul Elisabeta are la parter patru ferestre-uși tripartite în arc turtit, deasupra cărora se desfășoară ca elemente decorative, ghirlande, bolțari, volute.
Cele patru deschideri ale etajului sunt orientate către balcoane pe console, decorate cu motive rococo. Feroneria este realizată cu meșteșug și repartizată generos.
Clădirea a fost sediul Băncii Cerealiștilor, iar în prezent adăpostește reședința arhiepiscopală.
<obiectiv>1110, - CASA ȘOMĂNESCU
Este o clădire cu totul deosebită de la începutul secolului XX, fiind denumită astfel după proprietarul său de atunci, Sava Somanescu.
În anul 1909, pe data de 15 aprilie boierul Sava Şomănescu primeşte de la primăria Constanţa autorizaţia pentru a-şi ridica o vilă pe bulevardul Elisabeta la actualul număr 17.
 
Şomănescu fusese în anul 1906 preşedinte al Societăţii Agrare Române. De asemenea el a donat un teren de de hectare în zona romanaţiului pentru construirea unei şcoli agrare.
Fiind nevoită să respecte în mod obligatoriu aliniamentul stradal, casa a fost construită în stil eclectic, precum marea majoritate a clădirilor construite în acea perioadă de timp şi îmbină armonios elemente rococo cu cele Art Nouveau.
Considerat adesea ca o perioadă relativ târzie din evoluția barocului, fiind caracterizat mai ales de bogăția și varietatea detaliilor și a ornamentelor, respectiv de exagerarea caracteristicilor barocului până la opulență, rococo este privit astăzi ca o perioadă relativ distinctă în evoluția artei occidentale. Spre sfârșitul perioadei sale de existență, a devenit relativ sincron și de multe ori s-a apropiat sensibil de neoclasicism.
Aidoma arhitecturii, interioarele rococo ridică ornamentarea bogată, în toate aspectele sale, la rang de postulat. Astfel, interioarele rococo prezintă similar fațadelor clădirilor timpului, pereți pictați și ornamentați (uneori chiar tavanele fiind decorate similar pereților), mobilier impozant, masiv și elaborat ornamentat, sculpturi de dimensiuni mici și medii, oglinzide diferite dimensiuni, tapiserii în ton cu arhitectura, multiple reliefuri aplicate și, evident, picturi în ulei de diferite dimensiuni.
Art Nouveau (termen provenit din limba franceză însemnând Artă nouă) este un stil artistic manifestat plenar în artele vizuale, designul șiarchitectura de la începutul secolului 20, relativ sincron în majoritatea culturilor și țărilor europene, dar și în America de Nord, unde a fost adoptat cu precădere în Statele Unite ale Americii și Canada.
Art Nouveau poate fi, de asemenea, văzută ca un fel de mișcare artistică de tranziție, formând un preludiu a ceea ce urma să devină modernismul secolului 20.
Forma sa este una disimetrică, fiind alcătuită din trei corpuri în rezalit (porţiune de zid ieşită din linia faţadei pentru a prezenta o anumită structură a planului clădirii). Nicio fereastră nu se repetă în formă, fiecare având forma sa specifică. La intrarea laterală se remarcă o bogată decoraţie rococo, stil care se regăseşte şi la lucarne, reliefate prin anumite motive decorative specifice.
<obiectiv>1111, - CASĂ, SULMONA
Casa a fost construită în anul 1890.
Locuința și împrejmuirea din piatră au fost preluate din cetatea antică Tomis. În prezent în clădire funcționează Grădinița cu program normal nr. 16.
Tomis, Constanța de astăzi, a fost întemeiat cu peste 2500 de ani în urmă de navigatorii și negustorii greci veniți din orașul Milet (Asia Mică), atrași de adăpostul oferit de golful și peninsula formate pe țărmul Mării Negre, precum și de schimbul foarte bun de produse
făcut cu căpeteniile populației locale, geții.
Perioada de mare înflorire a Tomisului se situează pe la mijlocul secolului I e.n., când, o dată cu instaurarea stăpânirii romane asupra ținutului dintre Istros (Dunăre) și Pontul Euxin (Marea Neagră), devenit provincie romană, cetatea ajunge la rangul de capitală. În acest timp au fost înălțate temple și edificii mărețe, piețe publice și terme (băi), ateliere de prelucrat marmura, s-au construit străzi și cartiere noi.
 
Dar înfloritoarea cetate este pustiită de avari în anul 601. Câteva veacuri mai târziu, pe ruinele Tomisului se infiripa o mică așezare de pescari, din care, treptat, în secolele următoare, s-a dezvoltat Constanța.
Rămășițele vechii civilizații se întâlnesc în orașul de azi la tot pasul. Mai pot fi văzute în Constanța de azi resturile zidului roman care închidea la nord - vest cetatea Tomisului și ruinele porților de vest și nord, prin care se făcea ieșirea din cetate.
Edificiul roman cu mozaic, cel mai prețios complex arhitectural descoperit, datează din secolele III- IV. Pardoseala acestui edificiu cu ziduri groase și înalte este formată din bucatele colorate de mozaic, desenele reprezentând figuri geometrice și florale. Prin concepția artistică și dimensiunile sale, mozaicul de la Constanța se numără printre primele de acest fel din lume. Se pare că edificiul, având la nivelul mijlociu și subsol magazii pentru mărfuri și o piațetă, servea negoțului, fiind în același timp loc de desfacere a mărfurilor și de depozitare a lor.
Alte numeroase vestigii ale cetății Tomis se găsesc în muzeul orașului, printre ele figurând piese deosebite, precum statuia de marmură a zeiței Fortuna, protectoarea cetății Tomis, împreună cu Pontos, zeul Mării Negre, statuia, tot de marmură, a șarpelui Glycon (o divinitate asiatică) etc.
La Cetatea Tomis și-a petrecut ultimii ani ai vieții marele poet latin Ovidiu, ce a consemnat în operele sale ("Tristele" și "Ponticele") prețioase informații despre viața și obiceiurile geților băștinași.
<obiectiv>1112, - Casa Teodorou Rousou
A fost construită de pictorul grec Teodorou Rousou, la sfârșitul secolului al XIXlea.
Arhitectura clădirii este influențată de stilul neoclasic al arhitectului Pelopidas Couppa.
Neoclasicismul este o mișcare în arta plastică, arhitectura și artele decorative ale Europei și Americii de Nord, în secolele al XVIII-lea și al XIX-lea, caracterizată prin revirimentul stilului clasic grecesc și roman. Printre reprezentanții de frunte ai mișcării s-au numărat arhitecții Claude- Nicholas Ledoux și Robert Adam, pictorii Jacques-Louis David, Jean Ingres și Anton Mengs, sculptorii Antonio Canova, John
Flaxman, Bertel Thorvaldsen și Johann Sergel precum și designerii Josiah Wedgwood, George Hepplewhite și Thomas Sheraton.
Influențat de gândirea din Secolul luminilor, neoclasicismul impune dominația rigorii, având ca modele arta greacă și cea romană. Antichitatea se impune din nou, în opoziție cu concepțiile baroce. Aceasta „noua lectură” este menită să ducă la redescoperirea simplității și profunzimii naturii, spre deosebire de trăirile superficiale ale rococo-ului. Temele mitologice și antice, sunt din nou prezente. În timpul primului Imperiu (1804-1814), neoclasicismul devine stilul oficial.
Construită pe patru nivele, clădirea are un subsol și o mansardă mai înalte. Soclul a fost realizat din piatră de extracţie medievală. Ușile de la intrare sunt de lemn și au decorație neoclasică cu denticuli și capitel, loc în care se află inscripționată monograma „TR”. Astfel se identifică atât numele proprietarului inițial, grecul Teodorou Rousou, cât și anul construcției, 1897.
 
Imobilul se remarcă prin simetria sa pe verticală, accentuată cu ajutorul ferestrelor. Fiecare fereastră de la parter are câte un fronton cu acrotere (soclu așezat pe un fronton pentru a susține statui, vase sau alte ornamente) susţinut de cariatide în partea sa superioară.
Deasupra acestora există ferestre cu arhitravă (element de construcție – caracteristic arhitecturii clasice – care constituie partea inferioară a antablamentului și care se sprijină pe capitelul coloanei sau pe zid) susţinută de console - cariatide, din aceeaşi serie tipologică.
Deasupra ușilor de intrare, se remarcă două balcoane cu feronerie simplă care sunt susținute lateral. Este scoasă în evidență o cornișă susţinută pe console cu volute şi o friză îngustă cu frunze. La etaj, între ferestre se poate identifica, greu lizibilă, o inscripţie în limba greacă.
<obiectiv>1113, - Casa Theiler
Casa a fost construită în anul 1926 de cel care îi dă și numele, Albert Theiler, pe ruinele fostului Hotel Metropol.
Hotel Danubiu, devenit Metropol a fost construit în jur de 1850.
În mai 1864 a fost cazat aici Cuza, în drumul său de la Giurgiu - Cernavodă - Kustendje – Constantinopol. Hotelul avea două intrări: la str. Ovidiu și str. Elena și era adăpost pentru reprezentanții diplomatici și militarii ruși, având la parter faimoasa cafenea High Life unde prezida Al. Macedonski (1854- 1920) întâlnirile revistei literare "Literatorul".
La 1880, în ograda din spatele clădirii funcţiona litografia şi fabrica de ambalaje a fotografului M.R Baer, iar în anii ’20, la parter se găsea cel mai asortat debit de tutun din Capitală, care oferea, în afara „specialităţilor C.A.M.”, „accesorii şi cadouri pentru fumători, produse marca DUNHILL şi altele, cu renume stabilit”.
Între anii 1894 și 1896 hotelul a fost renovat, remobilat modern și redeschis.
În acele vremuri se organizau aici bal anual, cafe concert și serate dansante.
Datele istorice menționează că aici a funcționat în 1913 cinema Venus iar din 1916 se spune că a fost un "cuib de prostituție"
Hotelul Metropole a fost demolat în anii 1930 odată cu Banca Danubiana (fosta Națiunii – R), cu Hanul Zlătari și cu Palatul Jockey-Club pentru lărgirea Pieței Palatului Regal și lărgirea Caii Victorii. Albert Theiler a făcut parte din conducerea comunităţii Israelite în urma alegerilor din 7 mai 1922, alegeri efectuate sub preşedenţia ajutorului de primar Gr. Roşu. Astfel, Theiler a fost numit vicepreședinte.
Documentele istorice arată faptul că Theiler a deținut și hotelul Regina, ce a devenit în perioada interbelică unul dintre cele mai cunoscute locuri de cazare.
Arhitectura și caracteristicile imobilului au fost păstrate până în prezent, fiind alcătuit din subsol, parter și două etaje.
Fațada clădirii este mai sobră, având o orizontalitate marcantă.
Intrarea principală este specială datorită coloanelor şi stâlpilor adosaţi care ies în evidență, este și foarte spațioasă, și denotă o decoraţie terminală simplă.
Pilaștrii adosați cu capitel compozit încadrează ferestrele centrale de pe cele două etaje.
 
<obiectiv>1114, - Casa Zafirios Kyriakou, Constanța
 Casa Zafirios Kyriakou este una dintre edificiile cu istoric și influențe grecești din județul Constanța. Clădirea a fost construită în perioada 1894 în stil eclectic.
Constanța a fost fondată în urma colonizării grecești a bazinului Mării Negre (greacă Pontos Euxeinos) de către coloniști milezieni în secolele VII-V î.Hr., sub numele de Tomis. Acest nume este probabil derivat din cuvântul grecesc tomí însemnând tăietură, despicătură. Conform legendei, Iason și argonauții săi ar fi poposit aici după ce fuseseră trimiși în Caucaz să fure „Lâna de Aur”. Urmăriți de flota
regelui Colhidei, Aietes „Uliul”, l-ar fi tăiat în bucăți pe fiul acestuia, Absyrtos, până atunci ținut ostatic la bord, pentru a-l obliga pe rege să caute și să adune resturile în vederea ceremoniei funerare, dând astfel argonauților timpul necesar pentru a fugi spre Bosfor. Însă arheologii consideră mai plauzibil ca tăietura (din linia țărmului) să fi desemnat mai degrabă portul antic, astăzi submers, în fața Cazinoului. O altă posibilă origine a numelui ar fi Tomiris, regina masageților, un trib getic ce trăia între Marea Neagră și Marea Caspică (Herodot).
Milezienii au găsit pe aceste locuri o așezare getică, noul oraș ajungând la nivelul unui polis de-abia în secolul IV-III î.Hr.. Portul folosit de greci pentru comerțul cu locuitorii acestor regiuni (daci, sciți și celți) a permis dezvoltarea unui centru urbanistic. Tomis a devenit o parte a Imperiului Roman în anul 46, fiind redenumit Constantiana. Publius Ovidius Naso, poetul roman, și-a găsit exilul între anii 8–17 e.n. și și-a petrecut în Constantiana ultimii opt ani din viață.
Orașul a rezistat vremurilor tulburi din secolele al III-lea și al IV-lea, frământate de numeroase invazii gotice, scitice și hunice, devenind reședința provinciei Sciția Mică (latină Scithia Minor, greacă Mikrá Skithía). După împărțirea Imperiului Roman, Constanța, împreună cu întreaga Sciție Mică, a revenit Imperiului de Răsărit și a rămas parte a acestui stat până în secolul al VII-lea, când a fost pierdută din cauza migrațiilor slavilor și proto-bulgarilor.
Constanța este reședința județului cu același nume. Județul Constanța este județul cel mai urbanizat din România. Populația care locuiește în orașe numără 539.902 de locuitori, aceștia trăind în trei municipii (Constanța, Medgidia și Mangalia) și nouă orașe (Băneasa, Cernavodă, Eforie, Hârșova, Murfatlar, Năvodari, Negru Vodă, Ovidiu și Techirghiol). În afară de zonele urbane, este compus și din 58 de comune. Are o populație de 756.053 locuitori și suprafață de 7.071,29 km2, se află pe locul 5 după populație și pe locul 7 după suprafață între județele țării. Se învecinează cu Bulgaria, județul Călărași, județul Ialomița, județul Brăila, județul Tulcea și Marea Neagră.
Județul Constanța se află împreună cu județul Timiș pe primul loc între județe în ceea ce privește contribuția la PIB-ul României, respectiv 17,4 miliarde lei fiecare.
<obiectiv>1115, - CASA ZOTTU
Istoria Constanței reprezintă o pagină remarcabilă din istoriei României, orașul-port fiind astăzi una dintre cele mai timpurii așezări atestate pe teritoriul țării noastre. Tomis, fosta colonie grecească, se regăsea în ceea ce este astăzi numit “orașul vechi”, zona istorică din preajma Cazinoului. Această sintagmă își are rădăcinile în
 
perioada de sistematizare și modernizare a orașului, perioadă instituită în special după 1878, când Constanța, alături de întreaga Dobroge, intră în componența Regatului. Modernizarea orașului începea din zona portului, fiind locul predispus datorită amplasării strategic-economice. Astfel, unul dintre dintre primele bulevarde care iau ființă, cu o onomastică regalistă, este Bulevardul Elisabeta, bulevard pe care, odată cu creșterea economică și dezvoltarea sistematizată, încep să apară și edificii reprezentative.
Acțiunile unor personaje ca Antonio Alexandridi (primar în deceniile 8-9 ale secolului al XIX-lea), Mihail Koiciu (primar în 3 mandate în perioada 1886-1897) sau Panait Holban aveau să înlesnească procesul de modernizare și dezvoltare urbană, astfel încât, în doar câteva decenii, bulevardul Elisabeta avea să devină centru social, rezidențial, economic și turistic.
Casa Zottu, denumită după primul ei proprietar – Gheorghe Zottu – se înălța pe Bdul Elisabeta în perioada 1898-1900, anunțând apariția altor edificii din împrejurimi: Casa Manisallian (arhitect Ion Berindei) și mai ales Cazinoul. Juristul Gheorghe Zottu, fost judecător de instrucție în Pitești, era la cumpăna dintre secole unul dintre cele mai importante personaje ale orașului, fiind, începând cu 1895, președintele Tribunalului Constanța. Casa prezintă motive rococo incluse într-o viziune eclectică.
Cu două fațade, spre curte și stradă, cu colțul rotunjit și bowindow prismatic la etaj, clădirea are ferestre surmontate cu motive rococo, de o largă diversitate vegetală.
În 1928, casa este sediul Consulatului Lituaniei la Constanța, prin anii 30 ai secolului trecut casa este vândută Societății de Asigurări Steaua Română, iar astăzi este sediul Bancii ING Baring.
În anul 2015 Caza Zottu era scoasă la vânzare cu prețul de 800.000 euro. Proprietatea cu vedere la mare are o suprafață construită de peste 500 mp.
<obiectiv>1116, - CAZINO CONSTANȚA
Începuturile Cazinoului se leagă de trecerea Dobrogei sub administratie românească, fiind prima clădire ridicată la malul mării după încheierea dominației otomane. Mai precis, piatra de temelie a Cazinoului a fost pusă în anul 1880. La acea vreme așezământul era amplasat lângă Farul Genovez și era construit pe structură de lemn, iar la exterior era căptușit cu scândură. În interior erau amenajate o sală de dans, două săli de jocuri și două săli de lectură, unde vizitatorii puteau citi presa locală, națională și internațională.
Terasa Cazinoului, amenajată pe malul mării, era locul preferat de întâlnire al
marinarilor din lumea întreaga, a turiștilor și a elitei vremii.
În anul 1891 Cazinoul descris mai sus este distrus aproape complet în urma unei furtuni, iar Primăria comunala decide construirea unuia nou. În anul 1893 noul Cazino este dat în folosință. Așezământul era amplasat aproximativ pe locul actualului Cazino și era construit pe structură de lemn, la fel ca precedentul. În interiorul clădirii erau amenajate mai multe camere și o sală de dans, iar la exterior se continua cu o terasă. În anul 1903, edilii locali decid că este momentul ca orașul Constanța să aibă un cazino modern, asemănător celor care "însuflețeau" riviera franceză. Sarcina întocmirii proiectului îi revine lui Daniel Renard, un arhitect roman de origine franceză care locuia în Constanța. Acesta avea să conceapă o clădire în stil Art Nouveau, devenind promotorul acestui curent în România. Lucrările începute în 1907 sunt finalizate în 1910 cu un cost total de 1.300.000 de lei.
   
În ciuda criticilor, Cazinoul este inaugurat cu mult fast pe 15 august 1910 în prezența principelui Ferdinand. Luând în considerare costurile mari de întreținere a clădirii, la 15 martie 1911 oficialii locali autorizează jocurile de noroc, iar Cazinoul este dotat cu 2 mese de biliard și 7 mese pentru jocurile de cărți. La puțin timp de la inaugurare, Cazinoul de la malul marii devine unul dintre cele mai cunoscute stabilimente de acest gen din Europa. În interior, era un loc luxos, cu pereți frumos decorați, candelabre sofisticate, covoare scumpe și mobilier din esențe alese. Accesul în această lume exclusivistă le era permis doar persoanelor cu dare de mână și ținută distinsă. Luxul Cazinoului și mirajul jocurilor de noroc atrăgeau oameni bogați din toate colțurile lumii, veniți incognitor pe meleaguri românești. În sălile Cazinoului se trăia intens, iar drame se consumau adesea! Nu puțini au fost cei care, ruinați la masa de joc, și-au găsit sfârșitul aruncându-se în valurile mării sau punându-și capăt zilelor într-o cameră de hotel. În timpul Primului Război Mondial, Cazinoul din Constanța a funcționat ca spital, însă a revenit la destinația sa inițală în perioada interbelică. La începutul anilor '80, Cazinoul a "suferit" ultima renovare, moment în care i-au fost adăugate noi decorațiuni și vitralii. În prezent, clădirea Cazinoului "străjuiește" malul mării, așteptând să-și recapete strălucirea de odinioară.
<obiectiv>1117, - Catedrala „Sfinții Apostoli Petru și Pavel“
Catedrala „Sfinții Apostoli Petru și Pavel“ este un lăcaș de cult ortodox din Constanța, situat în zona peninsulară a orașului, mai jos de Piața Ovidiu, în fața clădirii Arhiepiscopiei Tomisului. Edificiul domină prin arhitectura sa monumentală întreg spațiul falezei sudice a orașului. Piatra de temelie a fost pusa la 4 septembrie 1883, în timpul mitropolitului Iosif Gheorghian. Sfințirea bisericii s-a facut la 22 mai 1895. Planurile de construcție aparțin renumitului arhitect Alexandru Orăscu, iar arhitectul diriginte al lucrărilor a fost Carol Beniș. Antreprenorul lucrărilor a fost Henri Guaracino. În parcul ce înconjoară catedrala se află un complex
arheologic în care sunt identificate elemente ale vechiului oraș Tomis.
Constructia, în stil neobizantin, din cărămidă presată, impune prin monumentalitatea fațadei și prin turnul înalt de 35 m. Pictura este refăcută in 1959-1961, de către Gheorghe Popescu și Niculina Dona- Delavrancea, frescele fiind redate în factura neobizantină, cu o coloratură românească. Sculptura este bine reprezentată la catapeteasmă și strane, ca și la candelabre, policandre și sfeșnice (aliaj metalic din bronz cu alama) proiectate, de asemenea, de Ion Mincu și lucrate la Paris.
Catedrala a fost construită între 1883-1895, în stilul vechii arhitecturi din Țara Românească, sub conducerea arhitectului Carol Benesch, planurile de interior fiind realizate de arhitectul Ion Mincu, iar deschiderea sa având loc abia la 22 mai 1895, din cauza non-conformismului picturii, care a trebuit să fie refăcută de George Demetrescu Mirea. Până în anul 1925 a servit drept biserică parohială, iar între anii 1925 – 1950 a fost folosită ca biserică episcopală a fostei episcopii a Tomisului. La 3 august 1941, din cauza unui bombardament sovietic, altarul, catapeteasma cu icoanele și pictura au fost avariate și parțial distruse. Resfințirea așezământului de cult s-a săvârșit în 1951 de către Prea Fericitul Părinte Patriarh Justinian și de către Prea Sfințitul episcop Chesarie Păunescu.
Între anii 1978-1981, mobilierul din stejar sculptat, după planul marelui arhitect Ion Mincu, inclusiv catapeteasma au prins contur la Paris, în atelierele casei André Dorea. La data de 9 noiembrie 1975,
 
Episcopia Dunării de Jos este ridicată la rangul de Arhiepiscopie, cu titulatura Arhiepiscopia Tomisului și Dunării de Jos cu reședința la Galați, iar la Constanța va fi reședința Episcopului Vicar.
Un odor drag închinătorilor din acest lăcaș sfânt este racla cu moaștele Sfântului Mare Mucenic Pantelimon aduse din Orientul Apropiat și donate bisericii episcopale tomitane de către preotul Dimitrie Popescu în anul 1931. În urma descoperirii moaștelor Sfinților Epictet și Astion (august 2001), locuitorii Constanței și toți închinătorii Catedralei sunt binecuvântați de aceste odoare de mare preț care ocrotesc lăcașul de cult. De asemenea, Catedrala adăpostește sfintele oseminte ale Sf. Auxentiu și ale Sf. Simeon Stâlpnicul și icoana făcătoare de minuni a Maicii Domnului, icoană pictată la Mănăstirea Durău după modelul unei icoane aduse de la Sfântul Munte.
Începutul noului mileniu aduce o reorganizare a vieții religioase din Dobrogea. În această reorganizare este inclusă și Catedrala Arhiepiscopală, care din 1 decembrie2001 este biserică arhiepiscopală cu caracter mănăstiresc.
<obiectiv>1118, - CERCUL MILITAR CONSTANȚA
În timpul administrației turcești, Prefectura Constanța sau Kiustenge, funcționa pe locul unde astăzi exista Liceul "Mihai Eminescu". Tot în acest conac s-a instalat și primul prefect roman al Constanței, Remus Opreanu, în anul 1878, după ce Dobrogea a fost alipită Regatului roman, ca urmare a Războiului de Independență. În anul 1882, conacul moștenit de la turci a fost mistuit de un incendiu. Rămasă fără prefectură, administrația românească a început să-și pună problema construirii unui sediu adecvat pentru ridicarea unui Palat Administrativ la Constanța, astăzi sediul Cercului Militar. Primele eforturi concrete în acest sens s-au făcut
însă abia în anul 1892, după ce timp de 10 ani prefectul și echipa lui s-au tot mutat dintr-un sediu în altul.
Proiectul a fost schimbat de 3 ori, de data aceasta fiind angajat un nou arhitect, Daniel Renard, cel care tot în 1903 avea să primească și comanda Cazinoului constănțean. Daniel Renard și-a lăsat amprenta în special asupra interioarelor unde s-a străduit să creeze ambianța "la belle epoqhe". Cu totul remarcabilă este scara interioară, monumentală și eleganță. De remarcat că multe dintre elemente arhitectonice care decorează interiorul Palatului Administrativ, astăzi sediul Cercului Militar, pot fi observate și în sălile Cazinoului constănțean. La 17 august 1903, în prezența ministrului Dimitrie Sturza și a altor numeroase personalități atât locale, cât și din capitală, s-a pus piatra de temelie a Palatului Administrativ. Tot în aceeași zi, oficialitățile prezente au celebrat și începerea lucrărilor la primul bulevard al orașului, bulevardul Elisabeta.
Ca orice eveniment important și inaugurarea Palatului Administrativ a fost celebrată printr-un fastuos banchet ce s-a desfășurat la bordul vaporului "Principesa Maria". Presa locală nu a omis să relateze nici cele mai mici amănunte legate de acest elegant banchet organizat de prefectul Virnav. Aflăm astfel lista completa a celor 54 de invitați, toasturile ținute de primul ministru Sturza, prefect, primar, lista completă a meniului, scrisă integral în franceză, faptul că oaspeții s-au distrat în acordurile orchestrei Dinicu și ca vaporul luminat feeric. De asemenea, aflăm că petrecerea a costat 1.219,22 lei, o sumă considerabilă pentru anul 1903, care a fost achitată de primărie deoarece banchetul a fost oferit de comuna Constanța. La 1 februarie 1906 a fost facuta receptia definitiva a cladirii, de catre o comisie special desemnata, comisie care a constatat multe defecte de construcție, precum: crăpături în pereți, tâmplărie imperfectă, vopsea cojită și căzută, geamuri fără chit, parchet rău așezat, trepte nefinisate la scara de
 
onoare, canalizare proastă și alte asemenea defecte. Poate că membrii comisiei au exagerat. Într-o anumită măsură însă se poate spune ca au avut dreptate, deoarece clădirea a necesitat multe reparații de-a lungul timpului, dovedindu-se destul de șubredă. Evident, în spiritul timpului, mai criticat decât clădirea a fost prefectul Scarlat Virnav, acuzat că a început toate lucrările edilitare pentru a jongla cu banii publici în interes propriu. Nici arhitectul Daniel Renard nu a scăpat criticilor.
<obiectiv>1119, - CETATEA TOMIS
Tomis, Constanța de astăzi, a fost întemeiat cu peste 2500 de ani în urmă de navigatorii și negustorii greci veniți din orașul Milet (Asia Mică), atrași de adăpostul oferit de golful și peninsula formate pe țărmul Mării Negre, precum și de schimbul foarte bun de produse făcut cu căpeteniile populației locale, geții.
Perioada de mare înflorire a Tomisului se situează pe la mijlocul secolului I e.n., când, o dată cu
instaurarea stăpânirii romane asupra ținutului dintre Istros (Dunăre) și Pontul Euxin (Marea Neagră), devenit provincie romană, cetatea ajunge la rangul de capitală.
În acest timp au fost înălțate temple și edificii mărețe, piețe publice și terme (băi), ateliere de prelucrat marmura, s-au construit străzi și cartiere noi.
Începând cu secolul al III-lea, cetatea este tot mai des tulburată de invaziile carpo-geților, ajungând să fie pustiită. Însă, până la venirea împăratului Iustinian (527-565) s-a refăcut zidul de incintă (vizibil și astăzi în Parcul Arheologic). Cetatea este pustiită de avari în anul 601. Câteva veacuri mai târziu, pe ruinele Tomisului se infiripa o mică așezare de pescari, din care, treptat, în secolele următoare, s-a dezvoltat Constanța.
Rămășițele vechii civilizații se întâlnesc în orașul de azi la tot pasul. Mai pot fi văzute în Constanța de azi resturile zidului roman care închidea la nord - vest cetatea Tomisului și ruinele porților de vest și nord, prin care se făcea ieșirea din cetate. În urma săpăturilor executate între 1958-1960, s-a constatat că zidul a fost refăcut în secolul VI exact pe traseul pe care l-a avut inițial la sf. sec. III. Diferența între zidul inițial și cel secundar care marchează faza de reconstruire se distinge clar la poarta de N, curtinele din dreapta și stânga porții. Zidul de incintă, ale cărui ruine le cunoaștem, astăzi, s-a construit probabil sub domniile împăratului Tacit sau Diocletian. După distrugerile suferite în veacurile următoare a fost refăcut în timpul împăratului Iustinian, așa cum a dovedit Vasile Pârvan în urma săpăturilor arheologice executate în 1914. A fost definitiv distrus către sf. sec. VI în urma migrației slavo-avare. Zidul este, în ordine cronologică, cel mai recent. Zidul de epocă greacă și poate un altul de epocă romană timpurie nu se cunoaște, dar existența lor este bănuită.
Alte numeroase vestigii ale cetății Tomis se găsesc în muzeul orașului, printre ele figurând piese deosebite, precum statuia de marmură a zeiței Fortuna, protectoarea cetății Tomis, împreună cu Pontos, zeul Mării Negre, statuia, tot de marmură, a șarpelui Glycon (o divinitate asiatică) etc.
La Cetatea Tomis și-a petrecut ultimii ani ai vieții marele poet latin Ovidiu, ce a consemnat în operele sale ("Tristele" și "Ponticele") prețioase informații despre viața și obiceiurile geților băștinași.
 
<obiectiv>1120, - Colegiul Național Pedagogic
După reintegrarea Dobrogei la țară, în noiembrie 1878, se manifesta un interes major și constant pentru problemele învățământului.
Opera de ctitor de școli a omului și patriotului Ion Bănescu este încununată prin înființarea Școlii Normale, în Constanța. Cunoscutul om politic Take Ionescu, ministrul Cultelor și al Instrucțiunii Publice de atunci, care, în data de 22 octombrie 1893, semnează ordinul de înființare a școlii, "cu menirea de a pregăti institutori și învățători pentru Dobrogea", îl înștiințează pe Ion Bănescu că, începând cu data de 1 noiembrie, i se încredințează direcția Școlii
Normale.
Școala avea elevi băieți absolvenți a 4 clase, indiferent de vârstă, "elevi adunați de prin sate chiar de Bănescu". În programa de studiu se prevăzuse, rar întâlnit în alte părți ale lumii, și învățarea limbilor turcă și bulgară, pentru a da învățământului posibilitatea unei aproprieri sufletești mai mari de etniile conlocuitoare, școala fiind chemată a fi și liant al acestora.
Condusă de un director harnic și priceput, ajutat de un corp profesoral ales, școala "promitea foarte mult". În septembrie 1895, cu ocazia inaugurării podului de la Cernavodă, Școala Normală a fost vizitată de regele Carol I, însoțit de Take Ionescu și de generalul Poenaru, "care au rămas pe deplin multumiți, regele felicitând pe director de felul cum a găsit școala".
În ziua de 1 iulie 1896, din motive financiare, Școala Normală este desființată, iar profesorii vor forma corpul didactic al gimnaziului "Mircea cel Bătrân", creat la data desființării Școlii Normale. Dezvoltarea regiunii maritime și nevoia de dascăli bine pregătiți și legați de aceste locuri impun reinființarea Școlii Normale, în anul 1912, odată cu școlile normale din Turnul Severin și Piatra Neamț.
În ziua de 15 august 1916, ministrul Instrucțiunii, I.G.Duca, a trimis o telegramă circulară către prefecți pentru a fi comunicată școlilor. În telegramă, printre altele, li se cerea învățătorilor – mobilizați ori suplinitori - să-i adune pe elevi la școală și să le arate importanța momentului pe care îl trăiesc, să le explice că ne războim "pentru o cauză dreaptă". De îndată ce "goarna a sunat", printre cei prezenți la datorie se aflau și elevii cercetași, "normaliști și mirciști", care erau repartizați spitalelor și formațiunilor militare. Din rândurile lor s-au dat și primele jertfe pe Altarul Patriei și al Marii Uniri. După Întregirea României, învățământul de toate gradele a cunoscut o dezvoltare semnificativă, atât cantitativă cât și calitativă. Școala Normală de băieți funcționează până în anul 1930, iar Școala Normală de fete între anii 1919 - 1938; Al Doilea Război Mondial întrerupe cursurile școlii.
În anul 1993, la aniversarea a 100 de ani de la înființarea Școlii Normale Constantin Brătescu, instituția a primit titlul onorific de Colegiul Național Pedagogic "Constantin Brătescu", primul colegiu național din această parte a țării.
 
<obiectiv>1121, - Comandamentul Marinei Militare
 După cum este menționat în cartea colonelului Ionescu Dobrogianu, Tomi – Constanța, 1931, hotelul a fost construit de o societate engleză "Danube and Black Sea Railway", condusă de John Trevor Barkleay, după planurile arhitectului Alexandru Orascu, între anii 1879-1881, în stil neoclasic cu frontoane, capiteluri și statui decorative. Alexandru Hristea Orăscu (cunoscut mai ales ca Alexandru Orăscu, n. 30 iulie 1817, București – d. 16 decembrie1894, București) a fost un arhitect, urbanist și profesor universitar român. Între 1885 - 1889 Orăscu a fost rector
alUniversității București, iar între 1890 -1892 președintele Ligii Culturale. Este autorul Planului Orăscu al Bucureștilor.
La data de 1 iunie 1882 ziarul ”Farul Constanţei” anunţa inaugurarea şi deschiderea hotelului.
Conform unui articol din revista literară şi ştiinţifică „Ovidiu” din acea perioadă, „faţada grandioasă cu numereoasele-i ferestre îi dau o înfăţişare splendidă. Cuprinde 90 de camere şi salóne spaţioase cu balcóne, minunat mobilate. Se găsesc băi calde şi reci în fiecare etaj al hotelului. Ca distracţiuni se găsesc: cercuri, piano, serate familiare, bal în fiecare săptămână, escursiuni pe mare, bărci la dispoziţia amatorilor”. În anul 1905 hotelul a fost electrificat.
Clădirea a fost folosită vreme îndelungată ca hotel, inițial numit "Terminus", apoi, "Carol". După primul război mondial, clădirea a fost preluată de Liga Navala "Yacht Club", apoi de Cercul Militar, iar între 1925 - 1927 devine cămin ofițeresc.
În 1928, proaspăt renovata clădire a devenit ”Cercul Militar Carol I”, pentru ca, în 1932, clădirea să asigure spaţiul funcţional pentru prima expoziţie a primului Muzeu al Marinei Române.
În anul 1958 este sediul unor întreprinderi locale și din 1978 devine sediul Comandamentului Marinei Militare.
Între 1924 - 1927 clădirea este supraetajată, iar între 1982-1983 se restaurează păstrându-se stilul neoclasic.
La acel moment ambele aripi ale clădirii au fost demolate rămânând doar corpul central.
Faţă de aspectul anterior al clădirii, la ultimul etaj a fost realizat în zona pavilionului central un balcon care să echilibreze terasa aflată la nivelul primului etaj.
În anul 1987 intrase în atenţia lui Nicuşor Ceauşescu pentru a fi preluată şi transformată într-o locaţie pentru baza logistică a UTC. Se motiva la acea dată că instituţia unui Comandament de armă este prea expusă spre a funcţiona în cazul unor potenţiale crize politico-militare. Anul 1989 a adus o rezolvare a acestor posibile deveniri. În prezent în clădirea rămasă în patrimoniul M.Ap.N îşi desfăşoară activitatea Comandamentul Flotei de Mare din Cadrul marinei Militare.
Construcția are o fundație solidă, pe stâncă de 14m adâncime, din pietre cărămizi zidite cu mortar de var hidrauluic.

<obiectiv>1122, - CLUBUL SPORTIV LAGUNA
 CLUBUL SPORTIV LAGUNA este constituit ca structura polisportiva.
Scopul acestui club, fondat de foști sportivi de performanță și având membrii colaboratori dintre cei mai buni profesioniști dar și tehnicieni și profesori tineri, cu reale aptitudini în practicarea cu succes a meseriei de profesor- antrenor, este :
a) să dezvolte și să educe personalitatea tinerilor și copiilor, în plan intelectual, psihologic, moral și fizic prin practicarea sportului; să stimuleze creativitatea, abilitățile și să consolideze cultura generală a tinerilor prin sport.
b) să promoveze o mai bună integrare socială a tuturor cetățenilor, prin atragerea în practicarea unor activități sportive în vederea educării un stil de viață sănătos și prevenției unor comportamente de risc. c) să organizeze și să administreze activități sportive, să promoveze una sau mai multe discipline
sportive, practicarea acestora de către membrii săi și participarea la activități și competiții sportive.
În vederea atingerii scopului propus, Clubul Sportiv LAGUNA Constanta are ca obiect de activitate următoarele:
 organizarea și administrarea activității sportive proprii pe următoarele ramuri de sport: atletism, badminton, baschet, bridge, dans sportiv, fitness, fotbal, gimnastică, gimnastică aerobică, gimnastică ritmică, handbal, natație, rugby, șah, scrable, sportul pentru toți, sportul pentru persoane cu dizabilități, table, tenis, tenis de masă, volei,
 descoperirea, selecționarea, inițierea și pregătirea în ramurile de sport menționate
 organizarea și administrarea activității sportive proprii;
 organizarea de competiții proprii și participarea la alte competiții sportive;
 organizarea de stagii, tabere, cantonamente, alte forme de pregătire și refacere;
 organizarea de activități ecologice și participarea la acțiuni similare sub altă organizare;
 promovarea, organizarea de competiții și participarea la alte competiții în domeniul altor jocuri logice și sporturi ale minții care pot contribui la dezvoltarea calităților și abilităților
sportive.
 editarea de pagini web, reviste, pliante, broșuri, alte materiale tipărite pentru evidențierea
activităților proprii și mediatizarea lor în rândul publicului.
<obiectiv>1123, – Delfinariul
DELFINARIUL se numără printre cele mai vizitate obiective turistice din Constanța atât în sezonul estival, cât și în extra sezon. Alături de Planetariu, Observatorul Astronomic și Microrezervație, Delfinariul face parte din frumosul și interesantul Complex Muzeal de Științe ale Naturii Constanța. Delfinariul a fost inaugurat pe data de 1 iunie 1972, reprezentând la acea vreme primul muzeu de acest gen din România și din sud-estul Europei.
Delfinariul Constanța a găzduit în bazinele sale toate cele trei specii de delfin din Marea Neagră. Primii au fost marsuinii (Phocoena phocoena relicta L.1758) și
delfinii comuni (Delphinus delphis ponticus L.1758), iar în urmă cu aproape 20 de ani au fost aduși și
 
afalinii sau delfinii mari cum mai este numită specia Tursiops truncatus ponticus (Montagu, 1821), din care face parte și Mark, veteranul și totodată vedeta actuală a Delfinariului.
În prezent, Delfinariul rămâne singura locație din țara noastră în care vă puteți relaxa urmărând un spectacol extraordinar ai cărui protagoniști sunt delfinii, leii de mare și pinguinii. Vedetele Delfinariului constănțean sunt Peipei, Chen Cheng și Ni-Ni (un mascul și două femele), trei delfini aduși în 2010 din China. Starurile cu înotătoare execută giumbuslucuri pline de farmec în fiecare zi după un program bine stabilit, smulgând zâmbete și aplauze frenetice din partea spectatorilor prezenți. În 2016 delfinariul a fost renovat. Delfinii Ni Ni şi Chen Chen fac spectacol acum într-un bazin mai mare şi mai modern, care poate primi peste 1.300 de oaspeţi.
Pe viitor ar putea apărea încă doi delfini şi 20 de pinguini.
Noul delfinariu de la Constanţa este unul dintre cele mai moderne din Europa. Numărul de locuri pentru spectatori s-a dublat, la fel şi suprafaţa bazinului, care oferă acum un mediu mai apropiat de cel natural.
Vechiul delfinariu, depăşit fizic şi moral, va intra şi el în renovare. O să fie locuinţă pentru foci şi pinguini, care vor fi aduşi din Anglia.
<obiectiv>1124, - FARUL CAROL I
Farul vechi Carol I se află în incinta portului Constanța, și este montat într-un turn de piatră și are o înălțime de 21,75 m deasupra nivelului mării.
Este decorat cu basorelieful regelui Carol I, cel care la 27 septembrie 1909 a inaugurat deschiderea portului Constanta, precum și o placă cu inscripția "Portul Constanța". În septembrie 1909 s-a construit farul mare (farul alb), montat într-un turn de piatră și amplasat la înălțimea de 21,75 m deasupra nivelului mării.
Pe fațada dinspre sud s-a amplasat basorelieful Regelui Carol I, pe fațada dinspre nord basorelieful lui Traian, iar pe latura de vest s-a montat
inscripția: "Portul Constanța – mărit și aparat de valurile mării sub domnia Regelui Carol I".
A fost denumit "Farul Carol I" și a devenit unul din simbolurile portului Constanța.
Primii ani de funcționare ai Farului Carol I au coincis cu o dezvoltare fulminantă a Constanței, sub bagheta regelui, cel ce a reușit să alinieze Dobrogea la standardele vechiului Regat, după ce teritoriul dintre Dunăre și Mare a intrat între granițele țării în 1878.
Constanța începutului de secol XX se afla în plin proces de modernizare. După construirea podului de la Cernavodă a lui Anghel Saligny, tot acest priceput în ale arhitecturii a creat planurile portului ce avea să devină cel mai mare din Marea Neagră. Inaugurat în anul 1909 de însuși regele Carol, modernitatea portului și schimbarea viziunii regale și a politicii românești către potențialul maritim al Constanței se materializa și prin construirea Farului Carol I, unul dintre cele mai moderne construcții de acest gen ale vremurilor.
La 1913, Farul lui Carol prelua ștafeta de la bătrânul Far Genovez, ce avea să își stingă lumina după mai bine de jumătate de secol (1860-1913).
Constanța se moderniza și avea nevoie de noi simboluri, iar Farul Carol I era cu siguranță unul dintre ele.
În vara caldă a lui 1914, când încă niciun soldat nu intrase sub arme, Farul din portul Constanța ghida luxosul iaht și navele militare ce îl însoțeau pe țarul Nicolae al II-lea în prima sa vizită în România. Cu doar un an înaintea acestui eveniment ce a marcat istoria Constanței, la sfârșitul verii lui 1913, când trupele românești plecau învingătoare din Bulgaria în cel de-al doilea Război Balcanic, Regele Carol, privind spre sud de pe terasa circulară a Farului, îi arăta tinerei principese Maria Cadrilaterul
 
nou cucerit. Acolo avea să își construiască viitoarea regină, în 1927, una dintre cele mai cunoscute și mai vizitate reședințe ale sale: Castelul de la Balcic.
La mijlocul anilor `30, Farul Carol avea în grijă peste 142 de hectare de platforme, 36 de dane comerciale, 3 dane militare, 4 diguri de apărare, rezervoare imense de petrol şi silozuri pentru cereale. Acesta a devenit inactiv încă din anul 1961, predând ștafeta Farului de Aterizare, unul dintre cele mai moderne la acea vreme, inaugurat în anul 1960, și a Farului Alb, aflat în extremitatea digului extins, dat în folosinţă 12 ani mai târziu, în 1972.
În 1996 Farul este reabilitat, iar replici ale efigiilor sunt puse în locul celor distruse de comunişti.
<obiectiv>1125, - FARUL CONSTANȚA
Farul de aterizare din Constanţa este cunoscut drept cel mai sigur mod de ghidare a vaselor care intră în Port. Totodată, farul din Constanța are și rolul de radiofar, fiind unul dintre cele patru asemenea faruri unice de pe coastele Mării Negre
Contruit în 1958, Farul a fost inaugurat în anul 1960 într-o zonă în care nu se aflau blocuri, parcuri sau bulevarde cu şase benzi.
Construcţia înaltă de 60 metri are o rază care este vizibilă de la 24 mile marine.
Mecanismele optice și electrice ale farului sunt amplasate într-o cupolă metalică de formă piramidală, realizată din fier cornier și teavă de oțel cu dimensiuni de 5 metri la baza piramidei și înălțimea de 15 metri.
În același far este instalat și radiofarul Constanța, care face parte dintr-un lanț de patru asemenea radiofaruri aflate de jur-împrejurul Mării Negre, celelalte trei fiind Nos Kaliakra, Nos Emine și Maslen Nos.
Radiofarul Constanța emite un semnal radio, în codul Morse, pe frecvența de 291,5 KHz, semnal ce poate fi folosit de navele maritime pentru orientare prin metoda goniometriei. Farul din Constanța este instalat în coordonate geografice bine stabilite, acestea fiind 43 de grade, 9 minute și 50 de secunde longitudine nordică și 28 de grade, 37 de minute și 91 de secunde latitudine estică. În noapte, farul de la Constanța poate fi identificat fără greș din largul mării, dacă se ține cont de caracteristica luminoasă a acestuia care este unică: o lumină albă cu un grup de două sclipiri scurte la un interval de 29,8 secunde. Ofițerii de navigație ai navelor militare și comerciale știu cum să descifreze semnalele acestor faruri, caracteristicile acestora fiind trecute în manualele speciale și hărțile de navigație aflate la bordul tuturor navelor comerciale și militare din lume, din anul 1966 Direcția Hidrografică Maritimă fiind membru național în cadrul Asociației Internaționale de Semnalizări Maritime (ASIM sau YALA).
În ultimii 10 ani farul a fost renovat şi a rămas un simbol al oraşului. Tocmai de aceea, construcţia atrage privirile trecătorilor.
Faruri de aterizare pe litoralul românesc al Mării Negre, în afara celui din Constanța, mai sunt la Mangalia, Tuzla, Midia, Gura Portiței, Sfântu Gheorghe și Sulina.
Cele șapte faruri de aterizare asigură fiecare o vizibilitate de minimum 15 mile marine de la coastă.
 
<obiectiv>1126, - FARUL GENOVEZ
 Farul genovez se înalță pe faleza orașului Constanța, în spatele monumentului ce înfățișează bustul lui Mihai Eminescu.
Când otomanii încă nu călcaseră pe pământurile vechiului continent Europa, în secolul al XIII-lea, în antica cetate a Tomisului debarcau galerele genovezilor. Această nație italică avea să domine, pentru o bună perioadă de vreme, bazinul Pontului Euxin.
Navigatori iscusiți și negustori înnăscuți, italicii genovezi cunoșteau secretul acelei vremi: controlai Drumul Mătăsii, pe care circulau cele mai multe și mai felurite mărfuri prin lume, conduceai negoțul și prosperai în tot. Iar Drumul Mătăsii trecea prin Marea Neagră, ca mai apoi să intre spre Occident prin țărmul românesc și gurile Dunării. Astfel, controlul asupra litoralului Pontului Euxin le asigura dominarea negoțului mondial.
Moncastro (Cetatea Albă), Licostomo (Chilia), Caladda (Galați), San Giorgio (Giurgiu) sau Constanța erau puncte cheie, colonizate de genovezi, de unde controlau atent această formă de globalizare antică: Drumul Mătăsii.
Aceștia au scris pagini importante din istoria vechii cetăți a Tomisului, însă, cu siguranță, cel mai important simbol rămas în memoria constănțenilor este Farul, o mărturie la fel de vie a continuității latine a acestor meleaguri.
Pe la 1300 genovezii ridicau, din piatră, un far ce avea să le poarte pe umeri legenda la Constanța până în zilele noastre. Deteriorat de trecerea timpului, farul a fost restaurat între anii 1858 și 1860 de către inginerul francez, de origine armeană, Artin Aslan pentru compania engleză Danube&Black Sea Railway, ce a construit calea ferată Cernavodă-Constanța și a modernizat Portul Constanța, Șoclul farului este în formă patrulateră, din care se înalță construcția octogonală ce se termină cu o platformă ce depășeste turnul și este susținută de mici contraforți. Pe această contraforță este amplasată o încăpere metalică cu geamuri de jur împrejur, acoperită cu o cupolă metalică rotundă. Lumina farului era statică, reprezentând un reper luminos pentru marinarii aflați în larg. A funcționat până în anul 1913, din anul 1948, când a fost restaurat constituind o atracție turistică. Are înălțimea de 8 m, fiind reconstruit în amintirea negustorilor genovezi ce au contribuit la înflorirea orașului Constanța.
<obiectiv>1127, - FOSTUL HOTEL MERCUR
Construit în 1913, imobilul a găzduit, la început de secol XX, cel mai luxos hotel din oraş, Mercur, la care era angajat un fost bucătar al Reginei Elisabeta. M
Fostul sediu al Băncii Naţionale din Constanţa este una dintre cele mai vechi clădiri din municipiu, fiind ridicată în prima parte a secolului XX. A funcţionat o perioadă ca hotel, după care a fost cumpărată de diverse bănci, în prezent fiind în proprietatea BNR.
Deşi în cea mai mare parte a existenţei sale a găzduit diverse sedii de bancă, nu aceasta era destinaţia iniţială a clădirii. În acest loc a funcţionat în primii ani din secolul XX poate cel mai luxos hotel din Constanţa din acele vremuri – Hotelul Mercur.
Povestea începe undeva spre finalul secolului XIX, când pe locul actual al clădirii a funcţionat Gambetta, unul dintre cele mai căutate hoteluri din
 
Constanţa din acea perioadă. Însă problema principală a acestei unităţi a fost faptul că nu avea o fundaţie solidă şi exista riscul să se prăbuşească în orice moment. Din acest motiv, autorităţile au decis demolarea, Gambetta fiind dărâmat la solicitarea arhitectului Nicolae Loghin, şeful serviciului tehnic al Primăriei Constanţa, după cum menţionează un document din anul 1911.
Locul nu avea să rămână pustiu prea multă vreme pentru că acolo a fost ridicat Hotelul Mercur. Istoricul de artă Doina Păuleanu spune că autorizaţia de construcţie pentru noua clădire a fost emisă la 12 iuie 1913 pe numele Ştefan Hagi Tudorache, reprezentant al Societăţii Cooperative Mercur. Potrivit autorizaţiei de construire, hotelul urma să aibă peste două mii de metri pătraţi repartizaţi în “subsoluri, antre sol, parter şi trei etaje”.
Hotelul Mercur avea două ascensoare, iluminat electric, băi la fiecare etaj, apă caldă şi rece în fiecare cameră, calorifer, telefon, sală de lectură, terase în amfiteatru cu vedere la mare. Mobilierul a fost cumpărat de la una dintre cele mai renumite firme din străinătate, iar personalul hotelului a fost recrutat din Bucureşti. O atenţie deosebită era acordată şi bucătăriei, dotată cu cele mai moderne ustensile, iar alimentele erau examinate zilnic de medicul hotelului.
Istoricul de artă Doina Păuleanu spune că la bucătăria Hotelului Mercur fusese angajat fostul bucătar al Reginei Elisabeta, Alfredo de Lordo, iar clienţii restaurantului puteau asculta atât muzică simfonică, dar şi cântece naţionale de la orchestra formată din zece profesori de muzică şi absolvenţi ai Conservatorului.
După război, până în 1927, clădirea, care are parter, patru etaje şi terasă, fiind realizată în stil ecletic cu elemente decorative specifice stilului neoromânesc, a adăpostit birourile societăţii Mercur, după care a fost vândută. Ea a fost cumpărată de Banca Marmorosch Blank & Co., apoi a fost închiriată Bursei de Comerţ Constanţa, iar ulterior acolo s-a instalat Banca Industriilor şi Meseriilor Dobrogene. În perioada comunistă, în această clădire a funcţionat sucursala din Constanţa a Băncii Naţionale, iar în prezent imobilul se află tot în proprietatea BNR.
<obiectiv>1128, - CABARET BRITANIA
Cabaretul „Britania” nu are în comun cu englezii decât numele. „Britania” era, în 1909, un nume exotic, inedit la malul Mării Negre şi în România iar proprietarul, un Mişu Georgescu pe care presa îl ţinea în discreţie, a ştiut încă de la deschidere că a dat lovitura.
Cabaretul „Britania” din Constanţa este primul local de varieteu din România şi din Balcani, fiind special construit pentru spectacole şi petrecere a timpului liber. Un fel de „Moulin Rouge” într-o lume care privea încă ameţită noua modă.
Stilul arhitectonic este unul foarte modern pentru
acea vreme, un Art Nouveau mai puţin complicat dar fără dubii. Doar cupola de deasupra fostei intrări şi caracterul stingherei inscripţii nedistruse mai sunt martore ale începutului. Ferestrele dreptunghiulare, geometrice şi deloc foarte spaţioase erau o
inovaţie a timpului.
La etajul cabaretului, iniţial a fost plasat un balcon semicircular, din feronerie decorativă, care asigura o bună vedere spre circulaţia intensă a potenţialilor clienţi. Un parter spaţios, cu o imensă sală de recepţii, asigura cea mai mare parte a afacerii. Demisolul clădirii era compartimentat atât pentru bucătărie şi veselă cât şi pentru numeroasa garderobă a trupelor de artiste venite în turneu din diferite oraşe şi ţări. Etajul clădirii, singurul, dispunea de un număr redus de camere, acolo unde, surpriză, nimeni nu avea nici timp de odihnă, nici vreme de somn.
În prelungirea cabaretului se regăsea o terasă frumos împrejmuită cu un gard din piatră şi feronerie, cu mese amplasate printre flori şi arbuşti ornamentali şi cu un ring circular, în mijlocul ei, pentru dans şi
 
spectacole. Vasta sală de la parter oferea, pentru preţuri piperate, bucătărie românească, franceză şi germană. Băutura era adusă direct din port şi provenea din pivniţele franceze şi italiene, din oraşele Greciei şi, câteodată, când un proprietar dorea să plătească un spectacol pentru reclamă, şi din podgorii româneşti. Spectacolul începea întotdeauna după ora 21 şi nu de puţine ori se termina în zori. Costul unui bilet de intrare era foarte ridicat pentru salariile obişnuite: 40 de lei de persoană dar niciodată „Britania” nu ducea lipsă de clienţi. Concerte, baluri, întruniri mondene, mici piese artistice, şansonete la modă, muzică teribilă de jazz, baluri mascate. Toate erau în program, de-a lungul săptămânii, de luni până duminică. Spectatorii proveneau, cel mai adesea, din lumea potentaţilor financiari ai Constanţei, din marinarii cu salarii bune care opreau în port, din rândul străinilor care vieţuiau în oraş şi, când venea vara, din elita mondenă a Bucureştilor. Faima „Britaniei” era atât de mare încât nu de puţine ori trenurile rapide aduceau, la sfârşit de săptămână, o parte a demimondenelor Capitalei, împreună cu impresarii lor. Cine ar fi vrut să piardă vreun moment cu celebra vedetă pariziană Zurka, cu steaua vieneză Lizzi Moree, cu italiencele Norina şi Leonilda sau cu blonda voluptuoasă din Varşovia, Malwa Czerkowska?
Anii de glorie ai „Britaniei” sunt plasaţi în neastâmpărata epocă nebună dintre cele două Războaie Mondiale. Spectacolele muzicale, cu numere artistice, includeau formaţii şi soliste din Bucureşti, din Europa şi din SUA generos plătite de proprietari pentru că veneau cu ultimele noutăţi: aici, în Constanţa Veche s-a cântat charleston pe o scenă pentru primele dăţi în România.
<obiectiv>1129, - FOSTA REȘEDINȚĂ REGALĂ
Palatul Regal din Constanţa a fost prima reşedintă regală la Marea Neagră iar construcţia a început în anul 1902, fiind finalizată în 1906.
Palatul lui Carol I se desfăşoară pe demisol, parter, etaj şi mansard. La ferestre şi uşi se remarcă, şi acum, ancadramente bine profilate. Accesul principal în Palat este marcat de un foişor, în axul central al clădirii care este dotat cu un balcon. Stilul sobru a fost cerut de suveran şi adoptat de proiectanţi, elementele specifice de decor exterior fiind puţine. Iniţial, faţada principală dădea spre o mică piaţetă, frumos orânduită cu piatră cubică de granit, flori şi arbuşti
ornamentali şi, în plus, spre vechea clădire a gării construite de britanici. Faţada sudică a Palatului Regal are două terase lungi, închise cu tâmplărie metalică din fier forjat ce anunţă mirobolantul stil Art Nouveau. O altă intrare în clădire, aceea estică, este marcată şi ea de un pridvor specific neoromânismului.
În interior, frumoase fresce în ulei ornau saloanele oficiale de primire, spaţioasa sală de recepţii şi câteva dintre camerele de lucru ale regelui. Recepţiile fastuoase constituiau deliciul lumii mondene şi a elitelor locale iar pentru suverani erau o modalitate de a sonda ataşamentul pentru Coroană şi politica ei.
De aici, din Palatul Regal din Constanţa, Carol I a urmărit frecvent pregătirile fastuoase pentru inaugurarea Farului ce îi poartă numele, unul dintre cele mai moderne din Europa la acel moment dar, mai sigur, a trăit clipe din aventura ofensivei terestre a armatei române în Bulgaria, în vara anului 1913 şi a gustat sublimul reîntregirii Dobrogei. Căci, în august 1913, Regatul se mărea cu încă două judeţe, Caliacra şi Durostor, provincia dintre Dunăre şi Mare fiind prima care îşi regăsea unitatea deplină. Recepţia care a serbat momentul acela istoric a rămas multă vreme întipărită în mintea unei lumi care începuse să se mişte cu înfrigurare şi care mirosea, din ce în ce mai evident, a război. Palatul Regal din Constanţa nu a trăit, ca reşedinţă oficială, decât un deceniu. Ultima vară regală a Palatului a fost chiar aceea din iunie 1916, câteva zile şi săptămâni înainte de sfârşirea păcii şi începerea războiului. În octombrie 1916, după ocuparea Dobrogei de trupele germane, bulgare şi
 
otomane, Palatul Regal din Constanţa a devenit reşedinţa oficială a feldmareşalului Mackensen şi sediul central al administraţiei militare germane a provinciei. Când au plecat germanii din palat, în toamna anului 1918, se poate spune că a murit, într-un fel şi istoria regală a clădirii. În 1922, în mod oficial Regele Ferdinand şi Regina Maria au renunţat la Palatul Regal din Constanţa, imobilul intrând în administrarea Ministerului Justiţiei. În schimbul a două milioane de lei, familia regală a convenit, în 1924, ca aici să îşi deschidă sălile Tribunalul judeţului. Intrarea României în al Doilea Război Mondial a schimbat din nou destinaţia fostei reşedinţe regale. Sediu administrativ al comandamentului militar român din vara anului 1941, imobilul este rechiziţionat în septembrie 1944 de Armata Roşie care îl va administra până la plecare, în 1958. Atelier de proiectare, Casă a Pionierilor şi depozit al Muzeului de Artă, din 1977, sunt doar câteva dintre destinaţiile Palatului Regal, căzut din ce în ce mai mult în mizerie, distrugere şi uitare. În martie 1990, printr-o decizie a Primăriei constănţene, vechea reşedinţă a Regelui Carol I şi a Reginei Elisabeta a primit, din nou, destinaţia de sediu al Tribunalului.
<obiectiv>1130, - GARA MARITIMA CONSTANTA
În 1909, după ce Regele Carol I a inaugurat primul siloz al Portului Modern Constanța (autori: arh. Petre Antonescu și ing. Anghel Saligny) a discutat cu Saligny și Antonescu despre planul acestora de a realiza o Gară Maritimă majestoasă care va fi amplasată pe danele 11 și 12 ale portului.
Atunci, pe acel loc se aflau niște clădiri din lemn, care aduceau mai mult cu niște magazii mai mari și care adăposteau, printre altele, Vama și Gara Feroviară – unde erau debarcați călătorii din trenul Orient-Express care luau în continuare vaporul spre Constantinopol.
După 1910, arh. Petre Antonescu proiectează o clădire în stil neo-românesc, cu funcțiuni multiple: Gară Feroviară, Gară Maritimă, Vamă, Poliția Portului, Restaurant, Săli de așteptare, etc. Acest proiect grandios, care avea pe axul central un turn foarte înalt prevăzut cu ceasuri la partea superioară, nu s-a mai realizat din cauza venirii războiului pe
meleagurile noastre. În perioada interbelică s-au reluat discuțiile pentru realizarea acestei clădiri.
Pe acest loc, unde, printre altele, în anul 1864, în portul englezesc de atunci, domnitorul Alexandru Ion Cuza venit de la Cernavoda cu trenul companiei DBSR, lua vaporul spre Constantinopol, vor începe lucrările unei Gări Maritime (în anul 1930), proiectată de data aceasta de arh. Crizantema Stămătescu în stil modernist și cu elemente Art Deco.
Clădirea, după anul 1931, a fost modificată de câteva ori de către arh. Gheorghe Brătescu și a fost dată în folosință în anul 1935. Modificările au fost făcute și pentru faptul că demisolul avea cota sub nivelul mării și pe timpul lucrărilor infrastructurii s-au produs infiltrații – deși în proiectul inițial a fost prevăzută utilizarea unor betoane hidraulice cu adaos de tuf vulcanic importat din insula Santorini. Pentru a contracara aceste efecte s-au dispus lucrări suplimentare prin turnarea unei plăci din beton pe strat de piatră spartă și executarea unei șape hidrofuge, dren de piatră sub pardoseală, tencuieli impermeabile verticale, pe ambele fețe la pereții interiori și exteriori.
Gara Maritimă a fost concepută pentru a răspunde unor cerințe funcționale complexe – zona de acces public pentru călători cu spațiile conexe (hol de așteptare și primire, saloane de resturant pe clase, case de bilete, anexe), zona de control tranzit (control vamal documente și bagaje, poliție portuară, birouri), zona pentru funcțiuni administrative și zona cu funcțiuni private (locuințe de serviciu, sală de protocol cu anexe), inclusiv spații tehnice și pentru servicii de mentenanță. În afară de aspectul modernist al clădirii se remarcă elementele de Art Deco la ferestre și uși, iar la partea superioară, frontoanele sunt decorate cu doi delfini în jurul unui scut (un vechi element de heraldică al Dobrogei), care are în mijloc un ceas.
În socialism, datorită diminuării traficului de pasageri, clădirea a fost folosită ca sediu al Administrației Portului, funcție care s-a păstrat până astăzi. După anul 2000 s-au reluat propunerile de
 
a se construi o nouă Gară Maritimă, dar într-un alt loc, la dana zero, lângă vechiul far Carol I, deoarece adâncimea mării de la danele 11-12 nu mai corespundea pescajului mult mai mare al actualelor nave de croazieră. Şi astfel, după anul 2005 s-au demarat proiectul și apoi lucrările noului Terminal de Pasageri, care astăzi are o capacitate de operare de 100.000 de pasageri pe an. Sezonul de croaziere 2014 a înregistrat peste 92 de sosiri ale navelor de pasageri în Portul Constanţa, un număr record!
<obiectiv>1131, - GEAMIA HUNCHIAR
GEAMIA HUNCHIAR are o însemnătate imensă pentru istoria și multiculturalitatea Constanței, fiind cel mai vechi edificiu de cult musulman din oraș. Filele istoriei ne povestesc că, la începutul secolului al XIX- lea, Constanța, care ocupa atunci doar zona peninsulară (actuală zonă istorică, de la Cazino până aproape de Muzeul de Artă Populară), era mărginită de un zid de apărare cu bastion construit de turcii care stăpâneau Dobrogea la acea vreme. Acest zid de apărare a fost distrus între anii 1828 - 1829, din el rămânând doar un morman de pietre albe. Din acele rămășițe a fost înălțată în anul 1867 frumoasa geamie Hunchiar, al cărei nume înseamnă în limba turcă "guvernator".
Având o arhitectură specifică stilului maur, Geamia Hunchiar este un edificiu simplu, alcătuit dintr-un corp principal de formă pătrată, care adăpostește sala de rugăciuni, și un minaret înalt de 24 de metri, prevăzut în partea superioara cu un cerdac. Din minaret, care este echivalent cu clopotnița bisericilor creștine, se face chemarea la rugăciune. În trecut, imamul, preotul, musulman, urca de 5 ori pe zi în vârful minaretului pentru a anunța credincioșii, în limba arabă, că a sosit vremea rugăciunii. Și astăzi se poate auzi chemarea imamului, rostită în limba arabă, din minaretul geamiei
Hunchiar. Singura diferența este că imamul nu mai urcă în cerdacul minaretului, ci se folosește de difuzoare pentru a răspândi în văzduh chemarea la rugăciune. În timpul celui de-al doilea război mondial geamia Hunchiar a fost serios avariată, fapt care a dus la închiderea sa. Lăcașul de cult a rămas în acest stadiu până în 1990 când reprezentanții cultului musulman s-au ocupat de renovarea sa. Încă mai pot fi observate bucățile de piatra albă care au alcătuit zidul de apărare al Constanței. În interior, geamia Hunchiar este prevăzută cu o sală simplă, de formă pătrată unde credincioșii se roagă. Podeaua este acoperită în totalitate de covoare persane foarte frumoase, iar pereții sunt lipsiți de picturi care să redea scene religioase. Singurele obiecte care înfrumusețează pereții geamiei sunt câteva tablouri în care sunt scrise cu litere arabe versete din cartea sfântă, Coran. Principalul element de cult din interiorul geamiei este mihrabul, locul de unde imamul oficiază slujbele religioase. Acest altar, dacă putem să-l numim așa, reprezintă o "nișă" în perete și este îmbrăcat într-o faianță specială, adusă din Turcia și inscripționată cu versete din Coran. Dinaintea mihrabului este așezat un covor persan roșu, lucrat manual, dăruit în 2001 de președintele Turciei. De reținut este faptul că mihrabul este orientat întotdeauna către orașul sfânt al musulmanilor, Mecca. În dreapta mihrabului se află minbarul, locul din care imamul predica în zilele de vineri și în zilele de sărbătoare. Minbarul reprezintă calea lui Allah și apare sub forma unui balcon de lemn cu trepte. Numărul scărilor este întotdeauna impar și variază în funcție de mărimea lăcașului de cult.
 
<obiectiv>1132, - GRAVITY PARK
 Gravity Park este cel mai mare complex destinat practicantilor de sporturi extreme din România. Suprafața totală de aproximativ 8500 mp este împărțită în 4 zone de sport extrem pentru următoarele activități : rollerblading, skateboarding, BMX, MTB, speed climbing, bouldering, trial, dirt jump și scooter (trotinete).
Situat pe malul lacului Tabacarie, complexul sportiv Gravity Park a devenit un loc popular de petrecere a timpului liber în rândul tinerilor, practicanților și iubitorilor de sporturi extreme din Constanța.
Fie că ești începător, fie avansat, fie că îți dorești să te apuci de un astfel de sport sau pur și simplu vrei să te relaxezi, Gravity Park este locul ideal pentru tine.
Vizitatorii și sportivii beneficiază de o serie de facilități precum: închirieri de echipamente sportive, cursuri de climbing, tribune pentru spectatori, instalație de sonorizare profesională, toalete, dușuri și vestiare.
Deschiderea oficiala a avut loc pe 24 mai 2008 cu un spectacol extrem la care au participat cei mai buni sportivi din România. Pe lângă demonstrațiile de rollerblading, skateboarding, trial, dirt jump și speed climbing, a avut loc un concurs Best Trick cu premii totale în valoare de 3000 euro. De atunci, competitii de acest gen au avut loc în fiecare an.
Intrarea în parc este gratuită.
Pentru cei care nu au împlinit încă 18 ani, este nevoie de acordul părinților pentru a intra în zonele de sporturi extreme. Ei trebuie să completeze o declarație pe proprie răspundere și să accepte regulile complexului despre care poți afla mai multe informații aici.
Accesul este liber pentru toți cei care dețin echipament sportiv adecvat și o legitimație de acces. De asemenea, casca de protecție este obligatorie.
Se poate închiria echipament de protecție (casca, genunchere, cotiere, palmare ) și tot echipamentul de climbing necesar (coarda, ham, GriGri, espadrile, carabiniere).
În cadrul parcului se poate veni cu propria casca de protectie. Însă, în cazul echipamentului de climbing personal, acesta trebuie verificat de instructorul de climbing Gravity Park înainte de cățărarea pe turn.
<obiectiv>1133, - GRUP STATUAR PESCARII
În anii 60 autoritățile au solicitat sculptorului Corneliu Virgiliu Medrea (1888-1964) artist plastic, membru corespondent al Academiei, realizarea unui grup statuar care să aducă omagiu muncii pescarilor.
 
În cursul secolului XIII Marea cea mare (cum era denumită atunci Marea Neagră) a fost dominată de negustorii italieni din Genova care au ajutat la dezvoltarea orașului. Ulterior, Constanța a suferit un declin sub conducerea otomană, devenind un simplu sat locuit de pescari greci și de crescători tătari de cai și oi. Odată cu trecerea timpului, construirea căii ferate a transformat Constanța în oraș, acesta având o particularitate care se regăsește în alte porturi, ruse, ucrainene sau bulgărești : navigația de turism și de pescuit individual (dezvoltată înainte de război, și astăzi foarte răspândită în restul Europei).
Prima lege a pescuitului a fost aplicată în anul 1896, ctitorie a marelui savant Grigore Antipa. Această etapă se caracterizează prin abordarea modernă a pescuitului și pisciculturii, protecția și exploatarea raționala a fondului piscicol, înființarea unităților de cercetare, înființarea învățământului mediu de profil - școala de Pescărie și Piscicultura Giurgiu (1928).
Inițial statuia pescarilor cu năvod era amplasată pe pământ, ulterior în jurul acesteia fiind construit un bazin care să aducă mai aproape de realitate conceptul grupului statuar.
Cornel Medrea s-a născut în 1888 în comuna Miercurea Sibiului, într-o familie originară din comuna Galda de Jos. După studii liceale la Alba Iulia și la Școala de Arte și Meserii din Zlatna, Medrea urmează Școala de Arte Decorative din Budapesta (între 1909-1912), unde a lucrat cu sculptorul György Zala. Între anii 1912-1913 a întreprins călătorii în diverse țări europene, vizitând muzeele de arte plastice.
Din 1914 participă la Saloanele Oficiale din București, la expozițiile grupărilor "Tinerimea artistică", "Arta română" etc. Expune la Bienala din Veneția (în anii 1928, 1938, 1956 și 1958) și la multe alte manifestări artistice din străinătate.
Între anii 1939 - 1964 a fost profesor de sculptură la Academia de Arte Frumoase din București (respectiv Institutul "Nicolae Grigorescu").
În anul 1955 a fost ales membru corespondent al Academiei Române.
Cornel Medrea a practicat toate genurile sculpturii, cultivând forme pline, robuste, având ca ideal simplitatea realității. Portretele, seriile de maternități, evocările istorice (Dragoș Vodă și Zimbrul), reprezentările alegorice (Atlas, Pescarii,Victorie) converg spre manifestarea unei plenitudini, a unui optimism bazat pe afirmarea imaginii umane.
<obiectiv>1134, - HANUL BALCAN
Construită la începutul secolului XX, clădirea i-ar fi aparţinut unui bogătaş misterios, care i-a comandat unui arhitect să-i construiască o casă de vacanţă.
Ulterior, la intoarcea sa în țară, când a văzut construcția ridicată de architect a decis să transforme clădirea în restaurant, cu terasă în curtea interioară.
Curând, Hanul Balcan avea să devină o cârciumă de lux din buricul oraşului, unde nu îşi permiteau să mănânce decât avuţii vremii care
plăteau un preț pe măsura notorietății locului.
 
Oamenii care călcau pragul cârciumii erau îmbrăcaţi fin, şi aveau tot timpul foarte multe documente la ei, pesemne că discutau afaceri.
Chiar și oamenii de rând aspirau la o experiență de rang înalt la acest han și ajungeau să facă economii drastice pentru doar o seară în acest loc.
Oamenii de rând, care nu aveau posibilităţi să intre, se mulţumeau să privească de la distanţă. Hanul Balcan se compunea din hotel Balcan, restaurant Balcan, parc Balcan.
La parterul clădirii se afla Opincăria Balcan.
Clădirea a fost constrută în stil arhitectural neo-clasic românesc.
Chiar de la sfârșitul secolului al XVIII-lea neoclasicismul, este prezent punându-și amprenta în edificii religioase, care adaptează elemente decorative specifice clasicismului pe structuri de tip bizantin. Aceste influențe, se observă și în cadrul arhitecturii, caselor boierești. După anul 1830, construcția de edificii mari se accentuează, dar din lipsă de specialiști se apelează la arhitecți străini.
Hanul Balcan are faţade cu ornamente clasiciste.
Numeroase generaţii de dobrogeni şi turişti i-au trecut pragul Hanului Balcan pentru a gusta din bucatele tradiţionale servite în perioada interbelică şi pentru a bea un vin rece şi curat de Murfatlar. Şi pe vremea comuniştilor era unul dintre cele mai căutate restaurante de pe litoral. Zecile de mese de pe terasă erau încărcate cu halbe de bere şi platouri cu mici, devoraţi de către oamenii muncii. După revoluţie a devenit pizzerie, ba chiar şi club de filme “la video” şi ar mai fi rezistat cu succes ani buni.
În prezent, clădirea este proprietate privată.
<obiectiv>1135, - HOTEL INTIM
Inițial aici a existat hotelul d'Angleterre pătruns în memoria oraşului prin recepţiile care se dădeau acolo. În ziarele centrale ale vremii erau descrise balurile care aveau loc la hotel, precum şi toaletele doamnelor, care erau fastuoase. Hotelul găzduia mai ales englezii care veneau cu misiuni oficiale.
Ulterior a fost construit, la începutul secolului trecut, hotelul Regina, ce a devenit în perioada interbelică unul dintre
cele mai cunoscute locuri de cazare. De data aceasta ca proprietar al hotelului figurează în documente un anume Theiler. Lucrările de construcţie au fost urmărite atent de arhitectul Daniel Renard. Hotelul avea subsol, parter, două etaje şi mansardă.
Locaţia dispunea de 21 de camere fiecare cu baie proprie. Suprafaţa totală era de 1.650 mp şi avea spre folosinţă un teren propriu de 935 mp. Elegant si cu o frumoasa grădină de vară, hotelul a constituit locul predilect pentru banchetele regale. Clădirea este realizata în stil eclectic, cu elemente predominante de Art Nouveau şi structură neoclasică a faţadei principale.
În perioada comunismului numele i-a fost schimbat în Intim. Hotelul a aparţinut fraţilor Toma şi Mihail Tîrpa, care l-au cumpărat în 1923, de la Gheorghe Eftimiu, bancher şi proprietar din Bucureşti.
  
În 1928, în urma unei acţiuni de partaj, hotelul a revenit lui Toma Tîrpa. În vremea comunismului a ajuns în proprietatea statului.
După 1990, hotelul a intrat în posesia a două societăţi. În 1998 moştenitorii au revendicat hotelul, iar după mai multe procese, în 2004, cele două moştenitoare, Angela şi Elisabeta Tîrpa, ambele stabilite în Bucureşti, au câştigat hotelul ce a aparţinut tatălui lor. Hotelul a rămas închis şi s-a degradat de la o zi la alta. Imobilul are subsol, parter, două etaje şi mansardă, 21 de camere cu baie proprie. Clădirea are elemente decorative în stil Art Nouveau, aşa cum are şi Cazinoul.
Hotelul a devenit celebru datorită lui Mihai Eminescu, care a poposit aici timp de 10 zile, în iunie 1882. De trecerea sa prin aceste locuri aminteşte o plăcuţă aflată pe faţada hotelului ce nu a mai primit turişti din anii '90. De aici, Eminescu îi scria Veronicăi Micle.
În timp, imaginea hotelului a fost„pătată"de o povestire ce reuşeşte să introducă această clădire în Top 10 Cele mai bântuite hoteluri din România. O vecină povesteşte cum o tânără orfană bolnavă de leucemie a murit într-una din camerele hotelului. Neavând vreo rudă, angajaţii hotelului s-au ocupat de înmormântare, apoi i-au depozitat lucrurile în beci. Dar multă vreme, peste noapte, lucrurile ei reapăreau în faţa camerei în care locuise. Altcineva, spune că fantoma ar putea fi a lui Mihai Eminescu, care a vrut mereu să revadă marea împreună cu iubita sa. De aceea fantasma apare în nopţile de vară pe terasa de unde odinioară privea marea, făcându-şi planuri pentru următoarea vizită în Constanţa, pe care ar fi trebuit să o facă alături de Veronica Micle.
<obiectiv>1136, LAKE VIEW
Lake view dispune de 4.300 metri pătrați, pe malul Lacului Siutghiol din Constanța și reprezintă cel mai modern și complex centru de distracții, pentru cele mai diferite preferințe în materie de entertainment, sport și leisure. Acesta a fost înființat în 2010.
Lake View Center poate reuni peste 500 de persoane care se distrează simultan, vârsta-țintă a publicului fiind între 4 și 99 de ani.
Lake view dispune de:
- 12 piste de bowling cu design fantastic semnat Pininfarina, celebra marcă italiană care a creat
modele de automobile exclusiviste precum Rolls Royce, Maserati sau Ferrari - 16 mese de biliard
- tenis de masă
- darts
- echipamente de ultimă generație de întreținere corporală, fitness, masaj, sauna, aerobic, cardio.
- restaurant cu specific italian, elegant și rafinat, gelaterie și bar
- loc de joacă pentru copii pe malul lacului Siutghiol (1785 metri pătrați). Lake view pune la dispoziția clienților săi posibilitatea de organizare de petreceri, contractarea de animatori sau închirierea de costume pentru copii.
- magazin produse bowling, tacuri și bile pentru biliard, bile și pantofi de sport, suveniruri
Zonele sunt împărțite în felul următor:
Parter – Restaurant TRATTORIA DELL` ARTE și Sală cu jocuri electronice (60 de aparate și jocuri puse la dispoziția clienților), Nautilus Playground - și Ping – Pong,
Etaj 1 – Bowling și Biliard,
Etaj 2 – un centru wellness modern, dotat cu sali de sport, saloane de masaj, sauna, vestiare și băi. Pe parcurcul anului Lake View pune la dispoziția clienților săi diferite oferte și petreceri special astfel încât aceștia să rămână cu amintiri frumoase.
 
<obiectiv>1137, - LICEUL MIHAI EMINESCU
 Liceul Teoretic “Mihai Eminescu” este una dintre cele mai vechi instituții de învățământ din Dobrogea, cu un prestigiu consolidat de-a lungul a peste opt decenii. Înființat în anul 1919 ca Școala secundară de fete « Domnița Ileana », a căpătat în scurt timp renumele unui așezământ de mare valoare educațională și instructivă, concurent al Liceului de băieți « Mircea cel Bătrân ».
În anul 1931, Școala secundară de fete
« Domnița Ileana » obține din partea Ministerului Învățământului un local propriu, cel actual, din strada Traian, nr. 19, construit între anii
1906 – 1908.
Pe parcursul celor 85 de ani de existență, profilul, numărul de clase și durata studiilor au cunoscut prefaceri succesive : de la 138 de elevi înscriși la cursul inferior de 4 ani în 1919, la numeroasele specializări pe care le oferă astăzi liceul celor aproximativ 1000 de tineri care studiază aici, drumul a fost lung și a devenit istorie. La scrierea ei au participat generații de profesori care s-au afirmat, prin competența didactică, pregătirea științifică și conduita profesională, pe plan național și internațional. Dintre cele 80 de promoții de elevi care au absolvit cursurile liceului s-au impus o serie de personalități de marcă ale vieții publice, culturale, științifice și sportive ale țării.
Clădirea în care funcționează liceul poartă ea însăși amprenta istoriei, fiind clasată ca monument istoric. Sub zidurile sale, ca și în curtea interioară, au fost descoperite vestigiile uneia dintre cele 6 bazilici paleocreștine ale anticului Tomis.
Din această construcție ridicată în secolele IV – VI p. Chr. se păstrează cripta, împărțită în trei încăperi boltite și având pereții și tavanele pictate policrom în frescă. O dublă întemeiere spirituală înnobilează așadar istoria locului.
În 2005 instituția a devenit colegiu.
În present colegiul dispune de:
-Un imobil cu 17 săli de clasă
-13 laboratoare și cabinete
- O biblioteca cu 33.400 volume;
- Amfiteatrul pentru promovarea valorilor culturale
- Rețea locală cu 82 PC –uri conectate la internet
- Rețea Wi-fi pentru facilități internet mobil
- Servicii informatizate : directiune, secretariat, contabilitate
- O sală de sport cu suprafața de 120 mp
- O sală de aerobic cu suprafața de 90 mp.
<obiectiv>1138, - MICRODELTA
În cadrul Complexului Muzeal de Ştiinţe ale Naturii Constanţa, începând cu anul 1985 a intrat în circuitul public o Microrezervaţie care se întinde pe o suprafaţă de cca 6 ha din care 2 ha reprezintă luciu de apă cu vegetaţie palustră. Acest obiectiv a fost creat în ideea de a oferi vizitatorilor o imagine cât mai complexă asupra naturii dobrogene. Patrimoniul acestui obiectiv deţine avifauna acvatică (pelicani, lebede, raţe şi gaşte
 
sălbatice), avifauna terestră (păuni, fazani) şi mamifere (mufloni, cerbi lopătari,capriori), care se regăsesc în Rezervaţia Biosferei Delta Dunării şi Rezervaţia Negureni. Mare parte din aceste exemplare sunt monumente ale naturii şi specii rare cu o reprezentare tot mai redusă în biotopurile naturale.
Unele exemplare au fost obţinute prin schimburi cu alte Grădini Zoologice iar altele au fost achiziţionate sau donate.
Anual s-a reuşit reproducerea şi creşterea în captivitate a numeroase exemplare aparţinând unor specii variate (mufloni, cerbi lopătari).
În 2010 a fost adus de la Dorici/Bulgaria un exemplar de cal mongol Equus prijewalsky.
În cadrul Microrezervaţiei puteţi întâlni, într-un cadru natural deosebit, un număr de 46 specii cu un efectiv de peste 170 exemplare.
Toţi aceşti "locatari" beneficiază de spaţii de "cazare" conform normativelor europene, tendinţa actuală fiind eliminarea platformelor betonate şi a barelor metalice împrejmuitoare. În prezent şi această secţie este în plină modernizare şi în continuă activitate de creştere şi diversificare a efectivelor. Se intenţionează ca acest cadru natural să devină nu doar o zonă de vizitare ci una de relaxare şi chiar agrement, de petrecere a timpului liber într-un mod educativ şi plăcut. În timpul sezonului estival, pe lacul natural din incinta Microrezervaţiei se pot admira coloniile de pelicani şi lebede plutind maiestuos. În sezonul rece, toate exemplarele avifaunistice beneficiază de adaposturi încălzite. Pe lângă latura de agrement şi relaxare, la Microrezervaţie au loc şi vizite organizate ale elevilor şi studenţilor pentru completarea informaţiilor de biologie cu ajutorul specialiştilor.
Totodată, implicarea activă în programele de voluntariat, face ca iubitorii de animale să poată participa la hrănirea supravegheată a acestora încadrându-se în dieta stabilită pentru fiecare specie.
În cadrul secţiei s-a iniţiat şi un Centru de salvare pentru adapostirea şi carantinarea exemplarelor aduse de diverse persoane, cu precadere în sezonul rece.
<obiectiv>1139, - STATUIA LUPOAICA
Statuia Lupoaicei din Constanţa este o copie din bronz, a vestitei statui din Roma, Lupa Capitolina. Statuia reprezintă lupoaica, despre care legenda spune că i-ar fi alăptat pe Romulus şi Remus. Fii ai lui Marte, zeul războiului, și ai preotesei Rhea Silvia, au fost îndepărtați de unchiul lor, Amulius. Acesta preluase prin forță conducerea cetății Alba Longa de la fratele său și bunicul pruncilor, Numitor, și se temea că mai târziu Remus și Romulus vor revendica puterea. Servitorului ce trebuia să-i omoare i s-a făcut însă mila de ei și i-a lăsat într-un coș pe malul Tibrului. Romulus și Remus au fost salvați de o lupoaică, care i-a adăpostit într-o peșteră și i-a hrănit. Când au crescut, au hotărât să-și ridice propria cetate, Roma. N-au reușit să cadă de acord cine să o conducă și, într-o încăierare, Romulus l-a ucis pe Remus. Totuși, amândoi sunt considerați întemeietorii Romei.
Simbolul lupoaicei care îi alăptează a fost folosit de-a lungul timpului nu doar ca marcă de naștere a cetății, ci și ca însemn al unei legiuni romane, emblemă a Jocurilor Olimpice în 1960 și ca stemă a clubului AS Roma.
Iniţial, municipalitatea Romei a dăruit primăriei Bucureşti, în anul 1906, această copie ca simbol al originii daco-romane a poporului român. În acest an se aniversau 1800 de ani de la cucerirea Daciei
de către romani şi 25 de ani de la încoronarea lui Carol I ca rege al României. Poporul roman a mai primit două statui, care se află la Cluj și Timișoara.
Ulterior, copii ale acestei statui au fost oferite altor oraşe din ţară, printre care Constanţa, Alba Iulia, Blaj, Brad, Brașov,Cristeștii,Ciceului, Dej, Galați, Iernut, Leșu, Luduș, Maieru, Năsăud, Săcele, Satu Mare, Sighișoara, TârguMureș, Târnăveni, Toplița, Turda, Zalău.
 
La Constanţa, statuia realizată în țară este situată între parcul primăriei şi Piaţa Ovidiu.
Nu în ultimul rând, alte copii au fost oferite mai multor ţări cu care Roma a vrut să aibă relaţii cordiale: Franţa, SUA, Argentina, Spania şi chiar Japonia. Astfel, statuia-simbol al Romei poartă, pe întreg mapamondul, mesajul de prietenie al poporului italian. Originalul se pare că datează din secolul V î.Ch. şi a fost turnat în bronz de etrusci, pe valea râului Tibru. Vechimea ei a fost stabilită de cercetătorii care au studiat modul de turnare a a bronzului.
<obiectiv>1140, - MONUMENT CĂDEREA DE PE SOCLU
Statuia reprezintă un monument ridicat de revoluționarii din 1989 și se numeste „Căderea de pe soclu” și face referire strictă la prăbușirea regimului comunist.
Conform datelor statuia este realizată de către sculptorul Dimitri Cusa.
Revoluția Română din 1989 a constat într-o serie de proteste, lupte de stradă și demonstrații desfășurate înRomânia, între 16 și 25 decembrie 1989, care au dus la căderea președintelui Nicolae Ceaușescu și la sfârșitul regimului comunist din România. Demonstrațiile din ce în ce mai ample au culminat cu procesul și execuția soților Ceaușescu. Înainte de
revoluția română, toate celelalte state est-europene trecuseră în mod pașnic la democrație; România a fost singura țară din blocul estic care a trecut printr-o revoluție violentă și în care conducătorii comuniști au fost executați.
Pe 22 decembrie 1989, în jurul prânzului, Nicolae şi Elena Ceauşescu au fugit din sediul Comitetului Central al PCR cu ajutorul unui elicopter. După o scurtă escală la Snagov, cei doi au fost lăsaţi în zona Titu şi preluaţi de Miliţie. În jurul orei 18.00 a aceleiaşi zile de 21 decembrie 1989, soţii Ceauşescu au fost luaţi şi duşi într-o unitate militară din Târgovişte. În principalele oraşe din România aveau loc lupte de stradă.
Imediat ce au aflat că Nicolae şi Elena Ceauşescu au fugit, constănţenii s-au îndreptat spre centrele de putere din oraş. Platoul din faţa Judeţenei de Partid, actualul sediu al Primăriei Constanţa, s-a umplut de oameni care au început să arunce cu pietre în geamuri şi să forţeze uşile de acces în clădire. La un moment dat, prim-secretarul Mihai Marina a ieşit în balcon şi a încercat să liniştească mulţimea. Cum acesta a refuzat, mai mulţi revoluţionari au intrat cu forţa prin balcoane.
Pe durata revoluției, potrivit datelor oficiale, numărul decedaților și mutilaților prin împușcare, înainte de 22 decembrie 1989, este de aproximativ 7 ori mai mic decât cel al victimelor înregistrate după această dată. Conform evidențelor din anul 2005, întocmite de Secretariatul de Stat pentru Problemele Revoluționarilor (SSPR), instituție aflată în subordinea Guvernului României, numărul total al celor decedați prin împușcare pe durata revoluției a fost de 1142, al răniților de 3138, iar al celor reținuți se ridica la 760.
La Constanța s-au înregistrat 32 morți și 116 răniți.
<obiectiv>1141, - MONUMENTUL EROILOR
Monumentul eroilor din războiul de independență, situat pe esplanada Casei de Cultura este înălțat pe un amplu platou de mozaic (60x60m), cu borduri de marmură. Grupul statuar din bronz, reprezintă un dorobanț la atac și un ofițer cu drapelul într- o mână și cu sabia în cealaltă mână, îndemnând soldatul la luptă. Pe partea superioară a soclului, de formă paralelipipedică, sunt gravate numele
  
localităților: Pleva, Grivița, Rahova și Smârdan.
Monumentul este opera sculptorului Marius Butunoiu și a fost amplasată aici în anul 1985.
Războiul de Independență al României este numele folosit în istoriografia română pentru participarea Principatelor Unite la Războiul ruso-turc din anii 1877 – 1878. În urma acestui război, România a obținut independența față de Imperiul Otoman prin Tratatul de pace dintre Imperiul Rus și Imperiul Otoman care a fost semnat la San Stefano pe 3 martie 1878.
La conferința de pace de la Berlin din 1878 s-a decis ca Rusia să recunoască României independența, să cedeze teritoriile Dobrogei și Deltei Dunării, inclusiv portulConstanța, și mica Insulă a Serpilor. În schimb, Rusia prelua județele din sudul Basarabiei (Cahul, Ismail, Bolgrad), care reintraseră în componența Moldovei dupăRăzboiul Crimeii prin prevederile Tratatului de la Paris din 1856. Principele Carol I a fost profund nemulțumit de turnura nefavorabilă a negocierilor. Otto von Bismarck a reușit să-l convingă pe principe să accepte acest aranjament, care oferea noi oportunități României din punct de vedere economic datorită accesului la Marea Neagră și controlului asupra traficului pe Dunăre
Marius Butunoiu (n. 22 octombrie 1919, Turtucaia - d. 23 iunie 1999) a fost un sculptor român.
A devenit ofițer în arma geniu și având, în urma liceului, specialitatea de maestru sculptor, a fost șef al Studioului de Arte Plastice al Armatei până la trecerea în rezervă, în 1977.
Este autor a peste 30 de monumente în bronz, marmură și piatră. A fost preocupat și inspirat îndeosebi de personalitățile istorice (Burebista, Decebal, Traian, Basarab I, Mircea cel Bătrân, Bogdan I, Vlad Țepeș, Ștefan cel Mare, Ioan Vodă cel Cumplit, Mihai Viteazul, Dimitrie Cantemir, Aleksandr Suvorov, Alexandru Ioan Cuza ș. a.).
Unele monumente realizate de el, în 1961, și consacrate ostașului român, au fost amplasate inclusiv în Ungaria, în orașele eliberate de armata română în Al Doilea Război Mondial (Miskolc, Nyíregyháza și Hajdúböszörmény), însă cel mai cunoscut este Monumentul eroilor patriei, realizat în 1956-1957 împreună cu Zoe Băicoianu, Ion Dămăceanu și T. N. Ionescu și amplasat în fața Universității Naționale de Apărare din București.
<obiectiv>1142, - Monumentul marinarilor români
Monumentul a fost finalizat în anul 2015, la 70 de ani de la terminarea celui de Al doilea Război Mondial în Europa, în scopul comemorării eroilor marinari fără de mormânt ai Marinei Române care și-au pierdut viața și locul lor de veci este reprezentat de apele mării.
Ridicarea monumentului a durat aproape un secol și împlineşte idealul interbelic al breslei marinarilor, susținuți de Liga Navală Română.
Monumentul a fost ridicat cu sprijinul mai multor instituții: Statul Major al Forţelor Navale, Autoritatea Navală Română, Arhiepiscopia Tomisului, Sindicatul Liber al Navigatorilor, Liga Navală Română, Asociația Clubul Amiralilor, Liga Ofițerilor de Marină, Grup Servicii Petroliere, Muzeul Marine Române, Serviciul Istoric al Armatei, dar și al altora.
Monumentul se află pe faleza Cazinoului Constanța, acolo unde mai multe personalități care au intrat în istoria țării noastre și care au iubit marea au lăsat în urma lor diferite însemne care le atestă legătura lor cu întinsul de apă. În 1939, monumentul urma să fie amplasat în faţa statuii poetului Mihai Eminescu, „pe un masiv cu fundaţie de blocuri şi ziduri de apărare de piatră, intrat în mare, pe marginea promenadei Cazinoului”.
Inițial, monumentul ar fi trebuit să fie ridicat în zona Porții 2, acolo unde se află de fapt îngropat și hrisovul însă din motive legate de organizare, dar și de oameni,
acest lucru nu a mai fost posibil.
 
Monumentul a fost sfințit pe 15 august 2002, la centenarul Zilei Marinei Române însă misiunea de cinstire a eroilor nu fusese încheiată. Ideea realizării unei opere comemorative avea să renască abia în anul 1994, la Constanţa când, la cererea a peste 300 de marinari civili şi militari, s-a constituit Fundaţia pentru Realizarea Monumentului Marinarilor Români.
Numele a peste 1.000 de marinari români, militari și civili, sunt acum înscrise pe plăcile de marmură ce înconjoară monumentul care le-a fost dedicat, dovadă că jertfa lor a fost recunoscută și apreciată. Înscrierile de pe monument sunt rezultatele cercetărilor istorice a doi dintre cercetătorii noștri, Marian Moșneagu și Ioan Damaschin, care au scos din toate arhivele eroii care au căzut de-a lungul vremurilor, de la Primul Război Mondial până în 1989. Aici sunt cei care au murit pe mare în timp de război și n-au avut mormânt.
Simbol al aprecierii breslei
Cei care au muncit la realizarea acestui proiect speră ca monumentul să nu fie doar unul ambiental, plăcut vederii trecătorilor, turiștilor și constănțenilor, ci și un simbol al reperului și aprecierii de care breasla marinarilor s-a bucurat și se bucură în continuare. „Pentru a cinsti memoria bravilor marinari noi, cei de astăzi, avem datoria de a le urma exemplul de sacrificiu, gata oricând atunci când țara ne-o va cere și să luptăm împotriva celor care atentează la integritatea noastră națională”.
<obiectiv>1143, - MONUMENTUL VICTORIEI
Situat pe strada Traian, în Parcul Primăriei din municipiului Constanţa, monumentul Victoriei este realizat în stilul specific realismului socialist şi glorifică lupta antifascistă a poporului român. A fost dezvelit în anul 1968, sculptorul fiind Boris Caragea.
Născut în luna ianuarie a anului 1906 în Balcic, Boris Caragea a trecut în nefiinţă în luna august 1982, la Bucureşti. Sculptorul român a fost membru corespondent al
Academiei Române din 1955. În tinereţe a fost barcagiu în Balcic. După Primul Război Mondial, între 1924 şi 1925, a luat lecţii de desen cu Hrandt Avakian. Un an mai târziu, s-a înscris la Şcoala de Arte Frumoase din Bucureşti, unde i-a avut ca profesori pe Frederic Storck şi pe Oscar Han. Şi-a perfecţionat studiile cu Dimitrie Paciurea, lucrând doi ani în atelierul maestrului. La un moment dat, din cauza lipsei resurselor materiale, Boris Caragea a vrut să părăsească şcoala. Oscar Han l-a ajutat să-şi ia examenele din doi ani într-unul singur şi astfel Caragea a reuşit să-şi termine studiile.
Boris Caragea şi opera sa
S-a făcut cunoscut încă din 1933, imediat după absolvirea Academiei, când a expus primele sale lucrări de sculptură mică la Salonul oficial, făcându-se remarcat prin construcţia volumelor şi fineţea modelajului. În 1934 a deschis prima expoziţie de lucrări cu subiect folcloric, în care a expus şi câteva de inspiraţie dobrogeană: „Femeie cu cobiliţă", „Dans dobrogean" sau „Pescarii". În 1937 a primit premiul pentru sculptură al Ministerului Artelor. Lucrările din prima fază de creaţie a artistului au avut ca subiect scene religioase sau portrete realizate cu măiestrie.
Cea de-a doua fază l-a făcut pe Caragea un important reprezentat al realismului socialist, el devenind sculptorul oficial al ideologiei comuniste, în care a crezut sincer, influenţat fiind şi de spiritul vremii. În această fază, Boris Caragea s-a dedicat spaţiului exterior, propice ansamblurilor arhitectonice. În anul 1951, Boris Caragea a fost ales preşedintele Uniunii Artiştilor Plastici, la conducerea căreia s-a aflat până în 1957, iar în anul 1962 a fost numit preşedintele Consiliului artelor plastice din cadrul Comitetului de Stat pentru cultură şi artă. După ce a ajuns în postul de preşedinte al UAP, Boris Caragea, care fusese şi artistul Casei Regale, şi-ar fi distrus toate operele concepute înainte de 1944, lepădându-se astfel de trecutul său. A fost ales membru corespondent al Academiei Republicii Populare Române, a primit titlul de „Maestru emerit al artei" şi pe cel de „Artist al poporului". I s-a acordat de câteva ori „Premiul de stat". A primit numeroase comenzi oficiale, realizând importante lucrări plastice, printre acestea numărându-se: „Durere", „Aruncătorul de disc" - realizată în 1958 şi
 
amplasată pe faleza din Constanţa, „Rod (Maternitate)" - statuie în bronz, amplasată în anul 1964 pe faleza din Eforie Nord, în zona Debarcader.
<obiectiv>1144, - MOSCHEEA CAROL I
Marea Moschee din Constanța, cunoscută și drept Moscheea Carol, este un lăcaș de cult musulman din Constanța, monument de arhitectură, construit între anii 1910 și 1913.
Construcția a fost începută în anul 1910, din inițiativa regelui Carol I, în semn de omagiu pentru comunitatea musulmană din orașul Constanța. Lucrările s-au încheiat în 1913. Inaugurarea a avut loc pe data de 31 mai 1913 în prezența familiei regale și a reprezentaților cultului musulman în România.
Inițial s-a numit Moscheea Carol I, ulterior a fost redenumită Moscheea Mahmud al II-lea. Totuși, în prezent, credincioșii musulmani o numesc "Kral camisi" sau "Geamia Regelui". Construcția a fost realizată după planurile ing. Gogu Constantinescu, sub îndrumarea arhitectului Victor Ștefănescu, luând ca model Moscheea Konya din Anatolia, Turcia. Construcția este din piatră și cărămidă, exceptând cupola și minaretul care sunt din beton armat. Portalul principal este din piatră de Dobrogea, iar ușa de marmură neagră cu incrustații de bronz. Coloanele interioare sunt din marmură de Câmpulung (Mateiaș).
Construcția a fost realizată în stil egipteano-bizantin, cu unele motive
arhitecturale românești. Este prima clădire cu elemente de beton armat construită în România. Moscheea se ridică pe locul fostei Geamii Mahmudia din 1822.
În curtea geamiei în dreapta şi stânga intrării se află câte un spălător cu câte şase robineţi ce servesc pentru abdest (abluţiune ) impusă de religia islamică.
Minaretul, construit în stil maur, are înălțimea de 47 metri, iar scara interioară numără 140 de trepte până la locașul muezinului, de unde în trecut se anunța ora de rugăciune.
Sala centrală a moscheii este o încăpere pătrată, cu latura de 14 metri. Sala de rugăciune este simplă, în religia musulmană neexistând icoane, singurele ornamente fiind constituite de câteva picturi murale la cupola cea mare şi cele patru arcade. Pe fundal, în mijlocul peretelui de miazăzi (spre Mecca) se află mihrabul de unde imamul oficiază slujba. Aşezarea altarului pe peretele de miazăzi (spre Mecca ) este determinată de un verset din Coran „Întoarce-te cu faţa spre Mesgid-ul Haram (Kaba) „. În jurul mihrabului sunt scrise cele 99 de atribute ale lui Allah. La dreapta mihrabului se află minberul de unde imamul ţine hütbe (predica) la slujba săptămânală de vineri şi la slujbele speciale de sărbători. În stânga mihrabului se găseşte vaaz kürsü tribuna de unde se ţin predicile în afara celor de sărbători. Moscheea are o frumoasă pictură murală interioară. În interior adăpostește un faimos covor oriental, primit ca donație din partea Turciei. Acesta provine din insula Ada Kaleh și are o vechime de peste 200 de ani. Covorul impresionează prin mărimea sa (9 m x 16 m, în total 144 m2) și prin greutatea sa de peste 490 kg. Acest masiv covor, lucrat de mână în renumitul centru de artizanat Hereke, din Turcia, a fost proprietatea sultanului Abdul Hamid.
<obiectiv>1145, - MUZEUL DE ARTĂ CONSTANȚA
Muzeul de Artă din Constanța este muzeu județean înființat pe baza colecției de pictură și sculptură provenită de la Pinacoteca primăriei orașului Constanța, îmbogățit cu lucrări transferate de la Muzeul Național de Artă și prin
  
achiziții și donații făcute de Marius Bunescu, Ion Jalea, Boris Caragea.
Declarat a doua instituție de acest gen din România, după Muzeul de Artă din București, muzeul constănțean este adăpostit de o clădire cu o istorie plină de însemnătate pentru urbea de la malul mării. Impunătoarea clădire care adăpostește astăzi colecțiile Muzeului de Artă a fost prima școală ridicată în Constanța. Instituția de învățământ a fost construită între anii 1891 - 1893 la inițiativa primarului de la acea vreme, care dorea să schimbe înfățișarea urbei prin câteva clădiri impunătoare. Școala a purtat numele "Principele Ferdinand și Principesa Maria" și adăpostea două institutii de învățământ individuale și total separate: una pentru băieți și alta pentru fete.
Prima școală din Constanța a funcționat în această clădire până în anul 1985, atunci când edificiul a transformat în anexă a Muzeului de Artă care există la Constanța de câteva decenii, fără a avea însă un sediu fix. Trebuie menționat că Muzeul de artă de la malul mării dispunea de un patrimoniu bogat încă dinainte ca instituția să fie mutată în clădirea fostei școli. Un moment important în istoria Muzeului de Artă din Constanța s-a petrecut în anul 1990, atunci când lucrările din vila de protocol a lui Nicolae Ceaușescu de la Neptun au fost donate instituției. Atunci au intrat în posesia muzeului picturi și sculpturi ale unor celebri artiști români.
Dedicat picturii, sculpturii și graficii, muzeul constănțean detine în prezent un patrimoniu de peste 7400 de lucrări, organizat cronologic, care ilustrează exemplar arta românească. În galeriile muzeului sunt prezenți toți marii artiști români prin opere de arta de o frumusețe rară.
Prima construcție, datată 1895, are elemente de decorație exterioară în stil neoclasic, fiind declarată monument istoric. Cealaltă, modernă, a fost ridicată între 1980 - 1982.
În prima clădire, la parter, sunt puse în valoare lucrări de referință semnate de Theodor Aman, Nicolae Grigorescu, Ioan Andreescu, Ștefan Luchian. Expoziția de la parterul muzeului este completată cu opere semnate de mari sculptori ai aceleași epoci: Ioan Georgescu, Ștefan Ionescu Valbudea, Frederic Storck, Dimitrie Paciurea.
La etajul I, simeza unei vaste Săli Pallady susține nu mai puțin de 35 de lucrări: naturi statice, nuduri și peisaje inspirate de malul mării la Constanța. Tot aici pot fi întâlnite portrete mici și compoziții semnate de Ion Jalea, Cornel Medrea și de alți sculptori.
Etajul al II-lea prezintă amplu "Grupul celor 4", alcătuire de referință a artelor anilor 1924 - 1933: Nicolae Tonitza, Ștefan Dimitrescu, Francisc Șirato și sculptorul Oscar Han.
În clădirea a doua se întâlnesc opere semnate de Camil Ressu, Sabin Popp, Ion Theodorescu Sion etc. În alte săli sunt prezenți Vasile Popescu, Dimitrie Ghiață, Ion Țuculescu, Lucian Grigorescu. Unele opere datorate lui Corneliu Mihăilescu, M. H. Maxy, Magdalena Rădulescu, Marcel Iancu fac legătura cu arta contemporană a lui Ion Musceleanu, Spiru Chintilă, Ion Pacea, Ion Sălișteanu.
<obiectiv>1146, - MUZEUL DE ARTĂ POPULARĂ
Ideea de etnografie în Dobrogea este relativ recentă, datînd din anii 1960, iniţiativa elaborării sale fiind legată de efortul unor colective din muzee, cum ar fi, Muzeul Satului, Muzeul de Artă Populară Bucureşti, Muzeul Brukental Sibiu, animate de dorinţa întregirii hărţii etnografice a ţării cu singura pată albă existentă în spaţiul lor expoziţional, respectiv Dobrogea.
Astfel, colectivul condus de Gheorghe Focşa (Muzeul Satului Bucureşti), după campanii de cercetare privind arhitectura dobrogeană, a reuşit să transfere două gospodării specifice zonei (Ostrov si Jurilocva) precum şi elemente de tehnică populară (mori de vînt de
la Sarichioi, Enisala, Valea Nucarilor – Tulcea).
Au urmat alte campanii care au vizat alcătuirea inventarului specific fiecărei gospodării (textile, vase de uz gospodăresc, de ceremonial, piese de port popular, etc.). În acelaşi timp cercetătorii etnografi sibieni s-au arătat interesaţi de instalaţiile tehnice ţăraneşti şi au transferat de pe pământul dobrogean,
 
diverse tipuri de mori de vânt, unele cu etaj si balcon, din nordul Dobrogei – Enisala, Dunavat, Frecaţei, altele cu aripi din pînză, din sudul Dobrogei – Curcani, şi o fîntîna cu vîrtej pe tracţiune animală – Chirnogeni, piese unice prin individualitate, pentru România. Pe de altă parte colectivul Muzeului de Artă Populară Bucuresti, condus de Tancred Banăţeanu a reuşit să completeze cercetarea etnografică cu achiziţionarea unor obiecte de creaţie populară aparţinînd populaţiei româneşti dar şi etniilor Dobrogei.
În 1975 se constituie colecția de artă populară în cadrul Muzeului de Artă Constanța, iar în 1980 capătă statut de secție. Începând din 1985 are loc o orientare a achizițiilor și spre alte zone etnografice din țară.
Din 1990 este instituție cu personalitate juridică. Expoziția de bază cuprinde toate genurile artei populare repartizate pe zone etnografice, muzeul având caracter național. Clădirea muzeului datează din 1893 și este monument de arhitectură. A fost inițial primărie, apoi poștă. A fost restaurată în 1973, 1978, 1989.
Colecții de artă populară din toate regiunile țării includ: ceramică, icoane pe lemn și sticlă, metal, port popular, scoarțe, țesături, textile, podoabe.
Obiectele pentru uz gospodăresc din ceramică, lemn, metal se caracterizează printr-o mare bogăție tipologică. Țesăturile de interior - ștergare, fețe de masă, cearșafuri, așternuturi de pat, scoarțe, păretare, fețe de pernă (din bumbac, borangic și lână) - sunt de o mare bogăție ornamentală. Ștergarele lungi de 4 m fac parte integrantă din vechile interioare țărănești. Motivele florale, vegetale, zoomorfe, antropomorfe, alternate cu dungi de lățimi diferite creează compoziții ornamentale specifice. Țesăturile din lână pentru decor sau uz gospodăresc au compoziția ornamentală bazată pe alternarea de vărgi, cu motive geometrice alese, distribuite uniform și continuu.
Clădirea muzeului datează din 1893 și este monument de arhitectură.
<obiectiv>1147, - MUZEUL DE ISTORIE
Primele preocupări pentru înfiinţarea unui muzeu la Constanţa datează din prima jumătate a secolului trecut, însă abia după cucerirea independenţei vestigiile antice intră în atenţia Academiei Române şi a edililor. Remus Opreanu, primul prefect român din Dobrogea, şi revizorul şcolar Ion Bănescu adună vestigiile din Constanţa şi împrejurimi şi le adăpostesc în clădirea Prefecturii. Micul muzeu s-a dezorganizat în 1882, din cauza unui incendiu. Monumentele salvate au fost adăpostite în grădina publică. După mai multe peregrinări, Muzeul de Istorie Naţională şi Arheologie a fost
reorganizat în această formă completă în 1977. Clădirea muzeului a fost ridicată la începutul secolului al XX-lea, cu o arhitectură specific românească, pentru administraţia locală. A fost cedată muzeului de către Primăria Constanţa în 1977. Expune piese de arheologie preistorică, greacă, romană, bizantină şi medievală: unelte de silex, ceramică, unelte şi arme, elemente de arhitectură, artă sculpturală, vase de sticlă, microstatuaria din bronz, bijuterii; numismatică: monede de bronz, argint şi aur, ca unicate fiind monedele scitice; istorie. În două săli amplasate la parterul muzeului sunt reunite monumentele arheologice cu valoare deosebită, rarităţi şi unicate: colecţia de statuete "tip Tanagra" (din epocile elenistică şi romană timpurie); vase ceramice antropomorfe sau cu reprezentări dionisiace; tezaurul tomitan de sculpturi descoperit în 1962 (bustul zeiţei Isis, aedicula cu dubla reprezentare a zeiţei Nemesis, grupul statuar Fortuna cu Pontos, statuia Şarpelui Glicon etc.); colecţia de portrete imperiale (Antonius Pius, Caracalla, Gordian III, Filip Arabul, Constantin); colecţiile de
 
podoabe din aur, geme şi camee; tezaurul de vase din argint descoperit la Sucidava-Izvoarele. Etajul I al muzeului este amenajat cronologic - de la paleoltic până la evul mediu: colţii de mamut de dimensiuni mari de la Poarta Albă, ceramică Hamangia; sabia miceniană de la Medgidia (sec al XIV- lea a.Ch.) şi depozitele de seceri, topoare şi podoabe din bronz descoperite la N. Bălcescu, Constanţa, Gura Dobrogei; statuia din calcar a unei căpetenii traco-scitice (Sibioara) şi un cazan de cult din bronz (Castelu), ambele din secolul al V-lea a.Ch.; colecţia de amfore greceşti şi fragmente arhitectonice din marmură de la edificiile publice de epocă elenistică, descoperite la Tomis, Histria, Callatis; monumente epigrafice din cetatea de la Albeşti. Perioada romană este intens reprezentată prin materialele descoperite: documente epigrafice, cărămizi ştampilate, stâlpi miliari, elemente de arhitectură, unelte agricole, materiale ceramice diverse, între care se remarcă colecţia de opaiţe, sculptură laică, votivă şi funerară - busturile unor cetăţeni, un cadran solar, reprezentările divinităţilor Venus, Apollo, Hercule, Cybela, Cavalerul Trac, portretele şi stelele funerare. Ultimele două săli ale etajului ilustrează desăvârşirea formării poporului român: locuinţă românească de secol X de la Capidava, reconstituită, obiecte de cult, precum şi aşezământul monahal de la Basarabi. Din perioada bizantină provin: colecţia de monede schifate descoperite la Isaccea, ceramica, uneltele şi podoabele descoperite la Gârliţa, Capul Viilor (Histria), Castelu, Dinogeţia etc. Pentru secolele XVII - XVIII sunt expuse arme, obiecte şi carte de cult, podoabe, obiecte de uz casnic şi vase ceramice smălţuite. Etajul III ilustrează epoca cuprinsă între perioada de destrămare a societăţii feudale până în 1940: obiecte tridimensionale, documente şi fotografii originale, cărţi, hărţi, machete.
<obiectiv>1148, - MUZEUL DE SCULPTURĂ ION JALEA
MUZEUL DE SCULPTURĂ "ION JALEA" este localizat în zona istorică a orașului.
Instituția este găzduită de o frumoasă clădire construită în stil brâncovean la începutul secolului XX. În interiorul muzeului sunt expuse peste 200 de lucrări superbe donate de sculptor în anul 1969 și de familia acestuia, în 1984, după moartea sa.
Sculptorul Ion Jalea s-a născut pe data de 19 mai 1887 în satul tulcean Casimcea. Ulterior, părinții acestuia se mută într-un sat din apropierea Constanței (Ciorcârlia de Jos), moment în care viitorul sculptor își
leaga destinul pentru totdeauna de orașul de la malul mării. În anul 1899 Ion Jalea începe ciclul gimnazial la Gimnaziul pentru băieți "Mircea cel Bătrân". Este perioada în care își descoperă talentul pentru artele plastice sub îndrumarea unuia dintre cei mai cunoscuți pictori constănțeni ai vremii. Sprijinit de Primăria Constanța, care îi acordă o bursă, Ion Jalea își continuă studiile la București, aprofundând artele plastice. Studiile universitare și le desfășoară la Paris, acolo unde are ca mentori câțiva maeștrii cunoscuți ai artelor plastice. Odată cu intrarea în război a României, Jalea, care avea la acea vreme 30 de ani, se reîntoarce pe meleagurile natale unde se înrolează în armată. Un an mai târziu, sculptorul este grav rănit și, printr-o ironie a sorții, își pierde mâna stângă. Pasiunea pentru sculptură a reușit să depășească însă limitările impuse de infirmitatea sa, iar sculptorul continuă să își "modeleze" operele cu o singură mână. De-a lungul carierei, Ion Jalea a abordat arii tematice foarte variate. Sculpturile sale întruchipează scene alegorice, mitologice, schite de front, legende populare, figuri de țărani, nuduri, portrete, etc. Creștinismul a fost printre temele preferate ale sculptorului dobrogean. Evangheliștii, statuile Sfinților Apostoli Petru și Pavel și portretul Sfântului Pantelimon sunt doar câteva dintre operele cu tema religioasa care pot fi admirate în muzeul constănțean. De asemenea, o altă sursă puternică de inspirație izvora din originile sale, având la bază viața rurală. Din această arie tematică fac parte
 
lucrările "La arat", "Oameni cărând saci", "La plug", "Țăranca cu dovleci", "Femeie cu spic". Sculptorul nu s-a limitat nici la capitolul materiale, operele sale fiind lucrate în bronz, gips, marmură și alte tipuri de piatră naturală. În anul 1968 Ion Jalea donează Muzeului de Arta din Constanța 108 dintre lucrările sale de căpătâi. O mică parte dintre acestea a fost expusă în clădirea principală a muzeului, restul de lucrări putând fi admirate în cadrul Muzeului de Sculptură Ion Jalea.
Printre lucrările expuse în cele două muzee constănțene se regăsesc autoportrete ale artistului, portrete ale părinților săi și ale celor două fiice, portretul scriitorului Liviu Rebreanu și un cap de Madona de o rară valoare. La subsolul muzeului care poartă numele artistului se află o altă operă de o frumusețe și importanță covârșitoare: o statuie cu înălțimea de 3-4 metri care o înfățișează pe regina Elisabeta.
Ion Jalea a încetat din viață în anul 1983 la București, la vârsta de 96 de ani.
După moartea artistului, familia acestuia a mai donat muzeului constănțean o parte dintre operele sale.
<obiectiv>1149, - MUZEUL EDIFICIUL ROMAN CU MOZAIC
Edificiul Roman cu Mozaic este situat în imediata vecinătate a Muzeului de Istorie Naționala și Arheologie și a fost descoperit în anul 1959, în timpul unor lucrări edilitare desfășurate în Piața Ovidiu. Cercetările ulterioare descoperirii atestă că monumentul a fost construit în secolul al IV-lea și extins treptat până în jurul secolului al VI-lea, atunci când a încetat să mai funcționeze. În vremurile sale de glorie edificiul reprezenta cea mai mare construcție de acest gen din întregul Imperiu Roman și servea ca punct de legătură între port și orașul antic, fiind locul în care se desfășurau activitățile de comerț
și depozitare a mărfurilor. La origini, construcția se întindea pe trei din cele patru terase ale falezei portului. Prima terasă era situată la nivelul actual al Pieței Ovidiu și făcea legătură cu una din piețele publice ale orașului antic. Câteva magazii și impresionanta sală cu pavimentul de mozaic ocupau următoarea terasă a edificiului. Sala cu mozaic reprezenta locul efectiv de întâlnire al negustorilor și oficialităților vremii. Ultima terasă era situată la nivelul cheiurilor portului antic și cuprindea încă o serie de magazii boltite, acoperite astăzi de calcare. Edificiul era prevăzut cu un sistem de scurgere a apelor pluviale, încă funcțional. Odată cu decăderea cetății Tomis, în sec. VI, edificiul nu a mai fost întreținut și s-a degradat. Cu toate acestea, fiind realizat din materiale de bună calitate, pardoseala de mozaic s-a conservat foarte bine. În prezent, din suprafața totală de 2000 de metri pătrați a pavimentului cu mozaic se mai păstrează doar o porțiune de aproximativ 850 de metri pătrați.
Terasa A reprezintă nivelul de locuire antic, iar terasa C constituie nivelul încăperilor-magazii (11 încăperi cu tavan boltit). La același nivel, în continuarea edificiului, se află o serie de încăperi care au servit drept ateliere. Terasa D reprezintă nivelul altor magazii pentru depozitarea mărfurilor, aflate chiar în fața cheiurilor portului antic. Se află în prezent sub nivelul mării. Legătura între terase se făcea printr-o scară cu trepte largi și înalte din calcar.
Podeaua încăperii este de o frumusețe unică și este formată din două părți distincte: un chenar care înconjoară sala și care cuprinde motive geometrice și vegetale și mozaicul propriu-zis, alcătuit din pietricele de diferite culori: alb, roșu, negru, verde, galben. Amenajările muzeistice adăpostesc colecții de mărfuri găsite în magaziile edificiului: ancore, lingouri, greutăți, amfore cu vopsele și rășini, statuete, colecții de opaițe, placaje de marmură, mozaic policrom, capete de pilastru.
 
În fostele magazii sunt expuse monumentele epigrafice descoperite în diferite centre din Dobrogea.
<obiectiv>1150, - MUZEUL MARINEI
 Muzeelor şi colecţiilor publice, Muzeul Marinei Române a fost reconfirmat ca muzeu de importanţă naţională, al doilea din cadrul Ministerului Apărării Naţionale şi singurul din Dobrogea.
Muzeul Marinei Române este organizat pe criteriul tematico-cronologic, în conformitate cu periodizările istoriografiei româneşti şi are patru secţii: epocile veche, medie, modernă şi contemporană, prezentate pe parcursul a 30 de săli, cu o suprafaţă de 10 775 mp. Parterul este dedicat expunerii celor mai importante momente din istoria Marinei din antichitate şi evul mediu, fiind subliniată legătura pe care poporul român a avut-o dintotdeauna cu apele.
Printre obiectele originale expuse în aceste săli, se numără amfora cu seu de oaie din sec. III d.H., monoxila din secolul al XV-lea, caseta cu instrumente de navigaţie din sec. XVI-XVII, arme albe, monede ş.a.
La etaj, sunt evocate evolutia porturilor şi şantierelor navale româneşti, dezvoltarea parcului de nave al Serviciului Maritim Român, Navigaţiei Fluviale Române, precum şi a companiilor de navigaţie din perioada contemporană.
Pot fi admirate uniforme de marină de la 1860 şi până azi, ordine şi medalii conferite eroilor Marinei Române, arme albe şi de foc, arme sub apă, manuale şi cursuri de navigaţie, aparatură de emisie- recepţie.
În parcul muzeului sunt expuse în aer liber nave de luptă, motoare navale, ancore şi elice, precum şi piese de artilerie navală. Cele mai valoroase bunuri culturale sunt incluse in colectiile "Arme de foc", "Ordine şi medalii", "Plachete şi insigne", "Uniforme şi accesorii de uniforme", "Navomodele", "Ancore", Pinacoteca, Fototeca, "Numismatică", colecţii din fondul de carte: "Carte veche", "Manuscrise şi scrisori", "Manuale, cursuri şi instrucţiuni de marină" şi "Presă de marină".
În patrimoniul Muzeului Marinei Române se regăsesc şi colecţii unicat, precum: "Instrumente de navigaţie", "Bunuri arheologice", "Lentile şi machete de faruri", "Drapele de luptă, pavilioane, mărci şi flamuri de marină", "Elice de nave", "Artilerie şi piese de artilerie", "Arme sub Apă", "Sigilii", "Hărţi nautice şi planuri de nave", "Obiecte de artă", "Albume de fotografii", "Grafică şi sculptură", "Nave şi fragmente de nave", "Transmisiuni", "Motoare navale", "Brevete, diplome şi documente militare", colecţiile Diverse I – Cărţi de impresii, cărţi de onoare, cuvântări ale unor personalităţi, Diverse II – foi volante, afişe, colaje de presă, Diverse III – arhivă personală (memorii, cetificate, bilete, titluri de proprietate, diplome, obiecte personale, poezii, cărţi ş.a.).
Număr total de piese: 37 800 bunuri Număr de colecţii: 33 colecţii din care 22 colecţii muzeu, 8 fond documentar şi 3 diverse..
Prin Hotărârea Consiliului de Miniştri nr. 1127 din 29 mai 1969, publicată în Buletinul Oficial al R.S.R., Anul V, nr. 63, p. I, din 2 iunie 1969, Muzeul Marinei Române a fost autentificat ca instituţie de interes republican, muzeu de categoria I, unic în ţară. Amplasat în sediul fostei Şcoli Navale, la 3 august 1969 Muzeul Marinei Române şi-a deschis porţile la Constanţa, având ca nucleu expoziţia de marină organizată la Mangalia începând cu 1965. Prin Legea nr. 311/2003 a

<obiectiv>1151, - MUZEUL MILITAR
 Lucrările la muzeul militar Național "Regele Ferdinand I" - filiala Constanța – au început în 1980, însă instituția de cultură a fost dată în folosință pe 2 mai 1985, de generalul Ilie Ceaușescu, după ce acesta a vizitat canalul Dunăre-Marea Neagră. Adevarata inaugurare a muzeului constănțean s-a produs pe data de 23 august 1987, din cauza faptului că Nicolae Ceaușescu, fratele generalului, s-a împotrivit ideii nașterii filialei de la Constanța. S-a lucrat la muzeu cu materialele și forța de muncă ale Ministerului Apărării Naționale.
La 25 octombrie, de Ziua Armatei Române, se
va inaugura sectorul extins al parcului militar al Brigăzii 9 Mecanizate „Mărășești” și a Filialei Constanța a Muzeului Militar Național „Regele Ferdinand I”. Prin acestă inițiativă se dorește să se aducă recunoștință eroismului și faptelor de vitejie ale militarilor români din Dobrogea, precum și posibilitatea prezentării tehnicii militare contemporane românești,
dar și o nouă ofertă pentru turimul cultural.
tunuri de diferite calibre şi întrebuinţări (de câmp, antiaeriene, antitanc), camioane de comunicaţii, antirachetă sau cu alte instalaţii militare, o maşină blindată pe şenile folosită de infanterie, două taburi de cercetare, Urmând, ca într-un timp apropiat, să fie expuse şi două avioane, MIG 23 şi 29, şi un tanc românesc.
Tehnica militară expusă este de concepție românească sau sub licență străină din secolul XX. Sectorul cu tehnică militară este amenajat lângă muzeul militar, ambele locații sunt situate în curtea unității militare din cartierul km 4-5, la care poate avea acces publicul vizitator, conform programului de la muzeu, orele 10-17, în zilele de Duminică și Luni este închis. Aceasta este o primă etapă a realizării parcului tematic militar, vor mai urma alte două etape de amenajare a sectorul extins al parcului militar în următorii doi ani.
<obiectiv>1152, - NATURA DINO PARK
Pe o suprafață de 6000 de metri pătrați sunt plasate aproximativ 68 de exponate, începând din epoca dinozaurilor, până la animale din ziua de azi. O secție specială în Natura Dino Park este Insula Hațeg, unde se află expuse în marime naturală animale și dinozauri care au trăit numai în România.
Natura Dino Park este un parc tematic ce se concentrează pe mediul înconjurător și paleontologie, cu
 scopul
Pe parcursul vizitei, puteți vedea dinozauri uimitori și alte animale dispărute în mărime naturală, precum și multe alte specii edemice în fauna României.
Aici se poate urmări evoluția umană pas cu pas, precum și influența descoperirilor unor fosile de către civilizațiile antice și legătura dintre paleontologie și mitologia antică. Într-o încercare de conștientizare asupra conservării ecologice, vizitatorul va afla despre fauna europeană și specii care sunt astăzi pe cale de dispariție. În expoziția noastră, vizitatorii vor putea admira în primul rând cei
de a
informa
asupra
naturii,
biodiversității și ecologiei.

mai importanți dinozauri ai faunei stranii din Insula Hațeg, o insulă care se afla pe teritoriul unde se află astăzi România, totul în mărime naturală, ca de exemplu Telmatosaurus. Pe lângă dinozauri, în parc se află și reptile zburătoare unice, cum ar fi pterosaurul gigant Hatzegopteryx.
Secțiunile tematice generale sunt următoarele :
- Dinozauri
- Dinozaurii din Insula Hațeg
- Era Mamiferelor – Era Glaciară
- Evoluția umană
- Fosilele și influența lor în mitologia antică
- Fauna Europei contemporane în pericol
În afară de educație și de divertisment parcul are ca obiectiv principal sporirea constiinței asupra mediului înconjurător. Reprezentări – la scară reală - animă povestea animalelor preistorice care au trăit cu milioane de ani în urmă și au dispărut din cauza schimbărilor climatice. Parcurile tematice contribuie în mod activ și eficient la informarea publicului, conștientizarea acestuia asupra problemelor de mediu, și înțelegerea științei și abordarea trecutului. Obiectivele programelor educaționale ale parcului sunt pe de o parte cunoașterea extinsă a mediului (floră - faună), în cele mai importante perioade geologice și pe de altă parte, expunerea omului de zi cu zi în etapele-cheie ale evoluției prin divertisment și distracție pentru a crea o experiență originală, utilă și plină de satisfacții. Programul și temele alese au fost concepute sub supravegherea științifică a Evangelia Tsoukalas, profesor asociat de Paleontologie de la Universitatea Aristotel din Salonic, Dick Mol, om de știință cu recunoaștere internațională și colaborator științific la Universitatea din Rotterdam, Olanda, unde este și președinte al Clubului Internațional de cercetare a mamuților.
Natura Dino Park oferă cunoștințe extinse asupra vieții preistorice, a ecologiei și a mediului înconjurător, sub auspiciul Asociației Balcanice de Mediu (BENA).
<obiectiv>1153, - Observator astronomic
În cadrul Planetarium se afla cupola pentru observații astronomice - Observatorului Astronomic. Aceasta are un diamentru de 5 metri și adăpostește un Telescop cu oglindă tip Cassegrain.
Instituția dispune și de alte instrumente astronomice cum ar fi: luneta tip școală (identică cu Telementor), lunetă amator și lunetă binoculară Busch. Cu ajutorul acestor instrumente personalul bine pregătit al Planetariului face observații astronomice de zi și de noapte.
Toți specialiștii și instrumentele Observatorului stau la dispoziția vizitatorilor dornici să descifreze tainele Universului.
În cadrul OBSERVATORULUI ASTRONOMIC se pot indentifica stele și constelaţii, corpuri cereşti precum: planeta Saturn, satelitul natural Luna, Galaxia M13, etc. Acest lucru este realizat cu ajutorul unor lunete amplasate pe platforma de observaţii din incintă.
Programul de vizită este unul flexibil, mai ales in timpul verii, atunci când condițiile pentru obsevații nocturne sunt mult mai bune. Planetariu stă la dispoziția oamenilor curioși ori de câte ori există câte un fenomen astronomic.
Publicul care trece pragul muzeului este foarte variat, de la preșcolari, până la vârstnici. În extrasezon, Planetariul este vizitat de grupuri organizate de elevi și studenți, iar în timpul sezonului estival turiștii sunt cei care vin în număr mare să exploreze tainele cerului.
Pentru cei care nu au vizitat niciodată un Planetariu, este o experiență de neuitat. Ori de câte ori există câte un fenomen astronomic special (eclipse, ploi de stele, etc) cei interesaţi pot veni la Observator pentru a beneficia de observaţii cu instrumente speciale şi explicaţii.
 
În schimbul sumei de trei lei, turiștii pasionați de astronomie vor primi o mică lecție despre formarea Universului și vor avea ocazia să observe planete și alte corpuri cerești. Cu un telescop special, pasionații de astronomie pot observa fețele ascunse ale celui mai fierbinte corp ceresc, Soarele. La lăsarea întunericului, Luna și stelele devin vedetele boltei cerești.
Observatorul este dotat cu Telescopul tip Casse-Grain (Carl Zeiss Jena) care provine din fosta Republica Democrată Germană şi a fost obținut în anul 1968 pe 14 februarie. Acesta reușește să mărească de circa 360 de ori, astfel că amatorii de senzații astrologice pot admira planetele Saturn, Jupiter, Venus şi Marte, fiecare într-un anumit moment al zilei. Telescopul nu a mai fost folosit din 2005, din cauza unor probleme tehnice, acesta fiind recalibrat in 2015 de către un specialist, Observatorul astronomic din cadrul Complexului Muzeal de Ştiinţe ale Naturii a fost renovat după foarte mulţi ani. Acesta este redeschis publicului larg din 10 iunie 2015.
Observatorul Astronomic din Constanța organizează numeroase activități dedicate copiilor, creativitatea lor fiind, astfel, stimulată.
De asemenea, Pe parcursul verii sunt suținute cursurile școlii de vară „Noi Orizonturi”, iar doritorii vor avea ocazia să deslușească tainele universului. Copiii învăța despre fiecare corp ceresc și fiecare planetă a sistemului solar, fac observații atât pe timp de zi cât și pe timp de noapte și participa la diverse concursuri în urma cărora sunt premiați. Cursurile au loc de două ori pe săptămână, vinerea și sâmbăta și se adresează elevilor cu vârste cuprinse între 5 și 15 ani.
Observatorul astronomic devine astfel o atracție turistică dar și un centru de cultură și cercetare foarte important.
<obiectiv>1154, - Oficiul Telefonic, Constanța
Oficiul telefonic a fost inclus în lista monumentelor istorice a județului Constanța. Clădirea a fost construită în 1937, având un stil modernist cu elemente art-deco.
Constanța a fost fondată în urma colonizării grecești a bazinului Mării Negre (greacă Pontos Euxeinos) de către coloniști milezieni în secolele VII-V î.Hr., sub numele de Tomis. Acest nume este probabil derivat din cuvântul grecesc tomí însemnând tăietură, despicătură. Conform legendei, Iason și argonauții săi ar fi poposit aici după ce fuseseră trimiși în Caucaz să fure „Lâna de Aur”. Urmăriți de flota regelui Colhidei, Aietes „Uliul”, l-ar fi tăiat în bucăți pe fiul acestuia, Absyrtos, până atunci
ținut ostatic la bord, pentru a-l obliga pe rege să caute și să adune resturile în vederea ceremoniei funerare, dând astfel argonauților timpul necesar pentru a fugi spre Bosfor. Însă arheologii consideră mai plauzibil ca tăietura (din linia țărmului) să fi desemnat mai degrabă portul antic, astăzi submers, în fața Cazinoului. O altă posibilă origine a numelui ar fi Tomiris, regina masageților, un trib getic ce trăia între Marea Neagră și Marea Caspică (Herodot).
Milezienii au găsit pe aceste locuri o așezare getică, noul oraș ajungând la nivelul unui polis de-abia în secolul IV-III î.Hr.. Portul folosit de greci pentru comerțul cu locuitorii acestor regiuni (daci, sciți și celți) a permis dezvoltarea unui centru urbanistic. Tomis a devenit o parte a Imperiului Roman în anul 46, fiind redenumit Constantiana. Publius Ovidius Naso, poetul roman, și-a găsit exilul între anii 8–17 e.n. și și-a petrecut în Constantiana ultimii opt ani din viață.
Orașul a rezistat vremurilor tulburi din secolele al III-lea și al IV-lea, frământate de numeroase invazii gotice, scitice și hunice, devenind reședința provinciei Sciția Mică (latină Scithia Minor, greacă Mikrá Skithía). După împărțirea Imperiului Roman, Constanța, împreună cu întreaga Sciție Mică, a revenit Imperiului de Răsărit și a rămas parte a acestui stat până în secolul al VII-lea, când a fost pierdută din cauza migrațiilor slavilor și proto-bulgarilor.
 
Constanța este reședința județului cu același nume. Județul Constanța este județul cel mai urbanizat din România. Populația care locuiește în orașe numără 539.902 de locuitori, aceștia trăind în trei municipii (Constanța, Medgidia și Mangalia) și nouă orașe (Băneasa, Cernavodă, Eforie, Hârșova, Murfatlar, Năvodari, Negru Vodă, Ovidiu și Techirghiol). În afară de zonele urbane, este compus și din 58 de comune. Are o populație de 756.053 locuitori și suprafață de 7.071,29 km2, se află pe locul 5 după populație și pe locul 7 după suprafață între județele țării. Se învecinează cu Bulgaria, județul Călărași, județul Ialomița, județul Brăila, județul Tulcea și Marea Neagră.
Județul Constanța se află împreună cu județul Timiș pe primul loc între județe în ceea ce privește contribuția la PIB-ul României, respectiv 17,4 miliarde lei fiecare.
<obiectiv>1155, - PALATUL ARHIEPISCOPIEI
Palatul Arhiepiscopiei Tomisului din oraşul Constanţa a fost construit, între anii 1928-1932. Planurile construcției aparțin arhitectului Ion D. Enescu.
Ion D. Enescu (cunoscut și ca I.D. Enescu; n. 17 februarie 1884, Curtea de Argeș - d. 1973, București) a fost unarhitect român, proiectant al mai multor clădiri publice din România și Subsecretar de stat la Ministerul Lucrărilor Publice în mai multe guverne interbelice, conducător al Colegiului arhitectilor din România.[1].
Printre operele sale se numără clădirea Teatrului Dramatic din Galați sau Palatul Arhiepiscopal din
Constanța.
Piatra de temelie a edificiului a fost pusă în anul 1925 în prezenţa unor importante personalităţi locale ale timpului, ca: Patriarhul Miron Cristea, Ministrul Cultelor (Al. Lepădatu), Prefectul Constanţei (Nicolae Negulescu) şi Primarul Constanței (Virgil Andronescu).
Palatul Arhiepiscopiei Tomisului are dimensiuni impresionante şi a fost construit în stil neobizantin. Clădirea palatului este structurată în adâncime, astfel încât este construită paralel cu biserica şi cu strada Arhiepiscopiei.
Construcția impunătoare a Palatului Arhiepiscopiei Tomisului este realizată pe patru nivele, are două faţade și este susținută de pilaștri de mari dimensiuni. Construcția ferestrelor prezintă mai multe forme, unele fiind semicirculare, altele dreptunghiulare sau în formă de arc frânt.
La ultimul nivel al clădirii, ferestrele sunt grupate câte trei, în timp ce ancadramentele ferestrelor de la parter sunt realizate în stil românesc, ceea ce dă un aspect deosebit întregii construcții.
Sediul Arhiepiscopiei Tomisului se află într-una dintre cele mai importante constucţii ale oraşului Constanţa, ce impresionează prin dimensiuni şi arhitectură: Palatul Arhiepiscopiei Tomisului. Arhiepiscopia Tomisului este o eparhie din cadrul Mitropoliei Munteniei și Dobrogei a Bisericii Ortodoxe Române, are în administrare Județul Constanța, sediul fiind în Municipiul Constanța și este condusă de arhiepiscopul Teodosie Petrescu.
Cu o istorie bimilenară, presărata cu multe urcușuri și coborâșuri, Arhiepiscopia Tomisului este astăzi cea mai veche organizare creștină de pe teritoriul României, fiind întemeiată însuși de apostolii lui Hristos, Andrei si Filip. Veniți să propovăduiască Evanghelia lui Hristos, aceștia au hirotonit ierarhi în principalele cetăți din Scytia Minor. Nu se știe cu exactitate câți episcopi au fost rânduiți în regiune de către Sfinții Apostoli, dar, la un anumit moment al istoriei, conducerea ierarhică a provinciei s-a unificat, istoricul Sozomen (sec. VI) amintind că Scythia Minor în întregime a intrat sub oblăduirea unui singur episcop care își avea reședința în metropola provinciei, Tomis.
Între secolele IV-VII regiunea dintre Dunăre și Mare a fost organizată ca Mitropolie, dar odată cu venirea stăpânirii otomane, administrația bisericească de la Tomis a fost suprimată. După revenirea Dobrogei la Patria-Mama, s-a reînceput activitatea religioasă, sub scaunul episcopal de la Galați, iar după reorganizarea BOR de după Primul Război Mondial, este reinființată Episcopia Constanței. Aceasta este din nou dizolvată de autoritățile comuniste, urmând ca, din 1990, Arhiepiscopia Tomisului să reprimească demnitatea de eparhie de sine stătătoare.
 
<obiectiv>1156, - Parcul Arheologic, Constanța
 Parcul arheologic din Constanța reprezintă un spațiu cu vegetație bogată în care spiritul vechii cetăți Tomis este încă viu.
Latura de parc dinspre bulevardul Ferdinand este încă mărginită de zidul roman de incintă, construcție ce datează din secolul al III-lea d. Hr. și care prezintă două porți de intrare în cetate. Tot aici pot fi observate rămășițele Turnului Măcelarilor, refăcut în timpul lui Iustinian, și o serie de alte fragmente arhitectonice ale Tomisului antic. Pe peretele clădirii aflate în extremitatea estică a parcului se poate observa harta așezărilor antice din Dobrogea, un obiectiv realizat la scară mare și confecționat din
piatră naturală.
Constanța a fost fondată în urma colonizării grecești a bazinului Mării Negre (greacă Pontos Euxeinos) de către coloniști milezieni în secolele VII-V î.Hr., sub numele de Tomis. Acest nume este probabil derivat din cuvântul grecesc tomí însemnând tăietură, despicătură. Conform legendei, Iason și argonauții săi ar fi poposit aici după ce fuseseră trimiși în Caucaz să fure „Lâna de Aur”. Urmăriți de flota regelui Colhidei, Aietes „Uliul”, l-ar fi tăiat în bucăți pe fiul acestuia, Absyrtos, până atunci ținut ostatic la bord, pentru a-l obliga pe rege să caute și să adune resturile în vederea ceremoniei funerare, dând astfel argonauților timpul necesar pentru a fugi spre Bosfor. Însă arheologii consideră mai plauzibil ca tăietura (din linia țărmului) să fi desemnat mai degrabă portul antic, astăzi submers, în fața Cazinoului. O altă posibilă origine a numelui ar fi Tomiris, regina masageților, un trib getic ce trăia între Marea Neagră și Marea Caspică (Herodot).
Milezienii au găsit pe aceste locuri o așezare getică, noul oraș ajungând la nivelul unui polis de-abia în secolul IV-III î.Hr.. Portul folosit de greci pentru comerțul cu locuitorii acestor regiuni (daci, sciți și celți) a permis dezvoltarea unui centru urbanistic. Tomis a devenit o parte a Imperiului Roman în anul 46, fiind redenumit Constantiana. Publius Ovidius Naso, poetul roman, și-a găsit exilul între anii 8–17 e.n. și și-a petrecut în Constantiana ultimii opt ani din viață.
Orașul a rezistat vremurilor tulburi din secolele al III-lea și al IV-lea, frământate de numeroase invazii gotice, scitice și hunice, devenind reședința provinciei Sciția Mică (latină Scithia Minor, greacă Mikrá Skithía). După împărțirea Imperiului Roman, Constanța, împreună cu întreaga Sciție Mică, a revenit Imperiului de Răsărit și a rămas parte a acestui stat până în secolul al VII-lea, când a fost pierdută din cauza migrațiilor slavilor și proto-bulgarilor.
Constanța este reședința județului cu același nume. Județul Constanța este județul cel mai urbanizat din România. Populația care locuiește în orașe numără 539.902 de locuitori, aceștia trăind în trei municipii (Constanța, Medgidia și Mangalia) și nouă orașe (Băneasa, Cernavodă, Eforie, Hârșova, Murfatlar, Năvodari, Negru Vodă, Ovidiu și Techirghiol). În afară de zonele urbane, este compus și din 58 de comune. Are o populație de 756.053 locuitori și suprafață de 7.071,29 km2, se află pe locul 5 după populație și pe locul 7 după suprafață între județele țării. Se învecinează cu Bulgaria, județul Călărași, județul Ialomița, județul Brăila, județul Tulcea și Marea Neagră.
Județul Constanța se află împreună cu județul Timiș pe primul loc între județe în ceea ce privește contribuția la PIB-ul României, respectiv 17,4 miliarde lei fiecare.

<obiectiv>1157, - PARCUL GĂRII
  Parcul Gării are suprafața verde totală de 45,300 mp.
 În Parcul Gării găsim arbori (castani, plopi și nu numai) au aproximativ 60 de ani, dacă socotim că au
 fost plantați ca puieți.
 Parcul este deschis non-stop fiind un mediu perfect celor care doresc să iasă la o plimbare, singuri sau cu cei dragi. Pentru cei care doresc să își petreacă mai
 mult timp în parc s-au amenajat băncuțe.
 Fântâna arteziană cinetică, realizată din inox, de la Gară a fost realizată abia în anii `70, după planurile
 sculptorului Constantin Lucaci.
Constantin Lucaci s-a născut în ziua de 7 iulie 1923, la Bocșa Română, Caraș Severin. A fost un sculptor și profesor de sculptură român, laureat al Premiului Herder în 1984, cunoscut mai ales pentru fântânile cinetice pe care le-a realizat, precum și pentru sculpturile monumentale în piatră și oțel, respectiv pentru diferite ansambluri monumentale combinate, inclusiv al acelora de tipul fântânilor cinetice monumentale. Prima fântână realizată este cea de la Constanța, în anul 1971. Urmează cea de la Turnu Severin, în 1979, Vaslui – 1981, Rețița - 1984, Brăila, cu trei fântâni (1988 – 1992), Giurgiu, în 2000 și Alba Iulia, în 2007. Începând cu 1993 a fost profesor al departamentului de sculptură al Academiei de Arte Frumoase din Cluj.
În anul 2007 s-a inaugurat Muzeul Constantin Lucaci, muzeu aflat sub egida Vaticanului, care se află în Sanctuarul San Francesco di Paola, Calabria, Italia. La 5 iunie 2012 a fost inaugurat Muzeul "Constantin Lucaci" din orașul Bocșa, localitatea natală a maestrului. Muzeul expune un număr de 17 sculpturi din oțel inoxidabil donate orașului Bocșa.
În afara României, sculptura cinetică Stea este o parte a expoziției permanente "Fucina degli Angeli" din Veneția. Alte lucrări ale artistului se găsesc în colecții particulare sau publice din orașele Anvers, Copenhaga, Ferrara, Milano, Roma, Veneția. Trebuie făcută precizarea că Fântâna Cinetică a fost făcută, în integralitatea, ei la fosta Întreprindere Mecanică Navală Constanța.
În parc poate fi văzută și Biserica Sf. Ștefan care a început să fie construită în anul 2005, cu ajutorul donațiilor primite de la enoriași și nu numai.
Din păcate, construcția nu a fost finalizată nici până în prezent, fondurile materiale fiind epuizate. Conform informațiilor, preotul a fost implicat în diferite scandaluri, pe numele acestuia fiind deschise mai multe dosare de înșelăciune.
<obiectiv>1158, - PARCUL TĂBĂCĂRIEI
Parcul Tăbăcariei se întinde pe o suprafata de cca. 100 ha în jurul lacului Tăbăcăriei din Constanța, fiind unul dintre cele mai frumoase parcuri din Dobrogea și printre cele mai mari din țara.
Lacul Tăbăcăriei este situat la nord de municipiul Constanța și formează un complex lacustru, împreună cu lacul Siutghiol. Lacul Tăbăcăriei ocupă o suprafață de cca 99 ha.
Malurile sale sunt în întregime
 
rectificate și consolidate. Malul vestic urcă până la cota de 6 - 7 m, spre est și sud cotele fiind mai joase, de 2 - 4 m. În partea sa nordică țărmul este foarte coborât (1-2 m).
Relativ izolat de sursele naturale, lacul Tabacariei are o adancime care variaza intre 1.5 m si 4.4 m, fiind dependent de aportul de apa din lacul Siutghiol. Surplusul de apa este deversat din lacul Tabacariei în mare printr-un stavilar situat în punctul “Pescarie”.
Parcul include trei lacuri interioare, pe malurile cărora crește vegetație bogată, aceasta acoperind o mare parte a parcului.
Lacurile cuprind insule, peninsule și istmuri ce dau zonei un aspect romantic. Un farmec aparte este dat de multitudinea de poduri și podețe ce facilitează accesul peste zonele cu apă.
Vegetația parcului este formată din specii variate de arbori specifici zonelor lacustre: salcii, plopi, chiparoși de baltă, stejar roșu, dar și din castani, mesteceni, fagi și magnolii. Minunatele flori din interiorul celor 4 ha ale expoziției permanente „Expoflora" vin în completarea numeroasele flori ce alcătuiesc flora spontană a zonei. „Expoflora" cuprinde mii de plante din cele mai variate specii. Aici sunt expuse veritabile colecții de plante cum ar fi lalelele, expoziția cuprinzând peste 60 de varietăți de lalele.
În sezonul de vară, puteti face turul parcului în trenulet. Mica bisericuța din lemn, „Sfântul Mina", se oglindește si ea pe suprafata lucioasa a apei si da un farmec aparte parcului.
Parcul Tăbăcăriei este locul ideal pentru o gură de aer proaspăt, o plimbare plăcută sau pentru un picnic.
<obiectiv>1159, - PLANETARIU
PLANETARIUL din Constanța este parte a Complexului Muzeal de Științe ale Naturii, permite vizitatorilor să participe la o călătorie de inițiere în tainele ascunse ale boltei cerești. Ca într-o fereastră deschisă către cer sunt prezentate stele, planete, meteori, galaxii și altele corpuri cerești care veghează omenirea de mii de ani. Planetariul din Constanța este ca un "far" la malul Mării Negre.
Primul obiectiv public de acest gen din țară, luând ființă în anul 1969, anul în care omul a reușit să atingă pentru prima dată cu piciorul Luna. Planetariul din Constanța destăinuie și astăzi misterele greu de pătruns ale cerului. O lume de
dincolo de noi alcătuită din stele, planete, meteoriți, galaxii ți se dezvăluie dar ești și ajutat să înveți să călătorești printre ele folosindu-te de constelații, cele care contribuie la realizarea acestui tablou, care nu a suferit nici o restaurare în ultimii 2000 de ani.
Clădirea este amplasată la intersecția bulevardului Mamaia cu strada Soveja, aproape de intrarea sudică în stațiunea Mamaia, destainuie și astăzi misterele greu de pătruns ale cerului.
Planetariul dispune de o cupolă al cărei diametru are 8 metri și o capacitate de 80 de locuri, loc în care se realizează demonstrații. În cadrul acestor demonstrații vizitatorii pot urmări proiecția unui cer înstelat pe o boltă artificială.
La intrare, se poate vizita o expoziție care prezintă structura Universului, pornind de la metagalaxie până la structura Sistemului Solar, prezentând planetele în imagini, alături de caracteristicile lor.
În cadrul Complexul Muzeal de Ştiinţe ale Naturii – Planetariu, s-au făcut o serie de investiţii, care conduc la sporirea confortului iubitorilor spectacolului stelar. Tavanul şi pavimentul au fost schimbate, pavimentul este acum în scări, ceea ce favorizează vizibilitatea. Un alt aspect este înlocuirea scaunelor tip fotoliu cinematografic, scaunele au fost schimbate, 60 de fotolii, scaune speciale de planetariu, înclinate la 15 grade fiindcă oamenii trebuie să se uite în sus şi trebuie să aibă un scaun corespunzător.Oferta Planetariului s-a mai completat şi cu un videoproiector ultraperformant, care vine să modernizeze oferta ştiinţifică pentru tinerii aplicaţi către studiu. PLANETARIUL întâmpină vizitatorii cu proiectii 3D cu tematice specifice în sala de conferinţe „Marcel Stanciu”. Videoproiectorul actual este mult mai performant decât cel analogic. Planetariul
 
digital permite vizionarea și de către copii, pentru că mediul nu este întunecat la maximum, ci este semiântuneric. De asemenea, permite vizionarea în profunzime a planetelor și a sistemelor solare. Pe toată durata zilei, în sala de cinema rulează proiecţii 3D pentru pasionaţii de astronomie şi nu numai: „Călătoria luminii în Univers”, „Lumea subacvatică”, desene animate (pentru părinţii care vin cu copiii).
Planetariul constănţean a fost premiat în cadrul „Astro 2015" - Gala educaţiei non-formale prin astronomie, pentru tineret, pentru susţinerea astronomiei.
Programul de vizită este unul flexibil mai ales în timpul verii. Publicul care trece pragul muzeului este foarte variat, de la preșcolari, până la vârstnici. În extrasezon, Planetariul este vizitat de grupuri organizate de elevi si studenți, iar în timpul sezonului estival turistii sunt cei care vin în număr mare să exploreze tainele cerului.
<obiectiv>1160, - Portul turistic Tomis, Constanța
Portul a fost construit în 1958 în fostul Golf al Delfinilor. Bazinul portuar a fost realizat prin închiderea golfului cu două diguri: cel nordic, în formă de Y, cu o lungime inițială de 400 m, a fost prelungit în anul 2007 cu încă o porțiune de 200 m; cel estic pornește din faleza Cazinoului, pe o lungime de 500 m. Trei dintre cele patru laturi ale sale (cele estică, sudică și vestică) au fost prevăzute cu cheuri. Adâncimile sunt de doar 0,50 m în partea sud-vestică a bazinului și de 3 m în zona nord-estică.
Istoria portului Constanța este strâns legată de cea a orașului. Deși prima atestare documentară a Constanței este târzie (sec. II d.Hr.), anticul
Tomis se descoperă, prin mărturii arheologice, încă din sec. VI î.Hr.
Orașul-port a fost organizat inițial ca un emporion - centru de schimb dintre comercianții greci și populațiile băștinașe. Tomisul va adopta, cu timpul, toate caracteristicile evolutive ale unui polis grecesc. Influența greacă se menține până în secolul I î.Hr., când teritoriul situat între Dunăre și Marea Neagră intră sub stăpânire romană. Primii ani ai guvernării romane au fost consemnați de poetul Ovidius.
Portul cunoaște o viață economică prosperă în secolele următoare, iar orașul preia numele împăratului Constantin. Schimburile comerciale se desfășoară cu precădere în "Edificiul roman cu mozaic", admirabilă construcție situată între faleza orașului și instalațiile portuare.
În perioada bizantină, evoluția portului Tomis va fi marcată de numeroasele invazii ale popoarelor migratoare. Comerțul este în scădere, negustorii caută alte piețe, dar portul nu este dat uitării, el fiind înregistrat, în continuare, în portulanele și hărțile ragusane, venețiene sau genoveze. De altfel, portul și alte construcții aferente vor păstra multă vreme denumirea de "genovez", în amintirea negustorilor și navigatorilor proveniți din acest oraș italian.
După o scurtă perioadă de stăpânire românească, "până la Marea cea Mare", teritoriul dobrogean este ocupat de armatele Imperiului Otoman. În 1857 autoritățile turce concesionează construirea portului Constanța și a căii ferate Cernavodă-Constanța companiei engleze "Danube and Black Sea Railway and Kustendge Harbour Company Ltd." Portul Constanța beneficiază, pentru prima dată, de amenajări și dotari relativ moderne.
După Războiul de Independență, în anul 1878, Dobrogea revine României și, odată cu aceasta, apar primele preocupări pentru construirea unui port care urma să fructifice poziția strategică a Constanței și avântul economic înregistrat de tânărul stat. În opinia Regelui Carol I, portul Constanța "va deveni unul dintre cele mai însemnate ale Orientului și un izvor de bogăție pentru țara întreagă". La 16 octombrie 1896 a avut loc inaugurarea oficială a lucrărilor de construcție și modernizare a portului Constanța. Piatra de temelie a fost depusă de către Regele Carol I.
 
Lucrările de construcție au început după proiectul inginerului I.B. Cantacuzino și au fost continuate cu modificările propuse de alți doi ingineri români de excepție: Gheorghe Duca și Anghel Saligny. În anul 1909 a fost inaugurat oficial portul Constanța.
Începând cu 1967 s-au demarat lucrările de extindere a portului către sud. Un rol important pentru dezvoltarea portului l-a avut construirea Canalului Dunăre - Marea Neagră, care a fost inaugurat în anul 1984.
<obiectiv>1161, - Primăria Constanța, Constanța
Constanța a fost fondată în urma colonizării grecești a bazinului Mării Negre (greacă Pontos Euxeinos) de către coloniști milezieni în secolele VII-V î.Hr., sub numele de Tomis. Acest nume este probabil derivat din cuvântul grecesc tomí însemnând tăietură, despicătură. Conform legendei, Iason și argonauții săi ar fi poposit aici după ce fuseseră trimiși în Caucaz să fure „Lâna de Aur”. Urmăriți de flota regelui Colhidei, Aietes „Uliul”, l-ar fi
tăiat în bucăți pe fiul acestuia, Absyrtos, până atunci ținut ostatic la bord, pentru a-l obliga pe rege să caute și să adune resturile în vederea ceremoniei funerare, dând astfel argonauților timpul necesar pentru a fugi spre Bosfor. Însă arheologii consideră mai plauzibil ca tăietura (din linia țărmului) să fi desemnat mai degrabă portul antic, astăzi submers, în fața Cazinoului. O altă posibilă origine a numelui ar fi Tomiris, regina masageților, un trib getic ce trăia între Marea Neagră și Marea Caspică (Herodot).
Milezienii au găsit pe aceste locuri o așezare getică, noul oraș ajungând la nivelul unui polis de-abia în secolul IV-III î.Hr.. Portul folosit de greci pentru comerțul cu locuitorii acestor regiuni (daci, sciți și celți) a permis dezvoltarea unui centru urbanistic. Tomis a devenit o parte a Imperiului Roman în anul 46, fiind redenumit Constantiana. Publius Ovidius Naso, poetul roman, și-a găsit exilul între anii 8–17 e.n. și și-a petrecut în Constantiana ultimii opt ani din viață.
Orașul a rezistat vremurilor tulburi din secolele al III-lea și al IV-lea, frământate de numeroase invazii gotice, scitice și hunice, devenind reședința provinciei Sciția Mică (latină Scithia Minor, greacă Mikrá Skithía). După împărțirea Imperiului Roman, Constanța, împreună cu întreaga Sciție Mică, a revenit Imperiului de Răsărit și a rămas parte a acestui stat până în secolul al VII-lea, când a fost pierdută din cauza migrațiilor slavilor și proto-bulgarilor.
Constanța este reședința județului cu același nume. Județul Constanța este județul cel mai urbanizat din România. Populația care locuiește în orașe numără 539.902 de locuitori, aceștia trăind în trei municipii (Constanța, Medgidia și Mangalia) și nouă orașe (Băneasa, Cernavodă, Eforie, Hârșova, Murfatlar, Năvodari, Negru Vodă, Ovidiu și Techirghiol). În afară de zonele urbane, este compus și din 58 de comune. Are o populație de 756.053 locuitori și suprafață de 7.071,29 km2, se află pe locul 5 după populație și pe locul 7 după suprafață între județele țării. Se învecinează cu Bulgaria, județul Călărași, județul Ialomița, județul Brăila, județul Tulcea și Marea Neagră.
Județul Constanța se află împreună cu județul Timiș pe primul loc între județe în ceea ce privește contribuția la PIB-ul României, respectiv 17,4 miliarde lei fiecare.
 
<obiectiv>1162, - Satul de vacanță, Constanța
Satul de vacanță este un loc popular printre turiștii care își petrec concediul în stațiunea Mamaia. Amenajat în sudul stațiunii, acest loc este ideal pentru persoanele aflate în căutarea distracției și veseliei.
Inițial, locația a fost concepută ca un complex de restaurante care să reunească specificul culinar al provinciilor românești. Astfel, în acest moment majoritatea localurilor amenajate în Satul de vacanță poartă nume precum Casa Prahoveană, Casa Vâlceană, Casa Dobrogeană, Casa Argeșeană.
De-a lungul timpului, pe lângă aceste locații au fost
deschise mai multe restaurante, galerii comerciale și magazine cu suveniruri îndepărtându-se astfel de obiectivul inițial. Satul de vacanță a devenit un loc polivalent, plin de culoare, în care turiștii se pot plimba, pot face cumpărături sau pot mânca preparate
diverse.
De departe, atracția principală a Satului de vacanță este celebrul Luna Park, un parc de distracții plin de lumini și jocuri colorate. Sunt disponibile trenulețe și caruseluri pentru cei mici, dar și instalații pentru adulți (centrifugă, roller-coaster, ciocane, etc.). De asemenea, o roata mare oferă o panoramă uimitoare asupra stațiunii Mamaia și a orașului Constanța.
Constanța a fost fondată în urma colonizării grecești a bazinului Mării Negre (greacă Pontos Euxeinos) de către coloniști milezieni în secolele VII-V î.Hr., sub numele de Tomis. Acest nume este probabil derivat din cuvântul grecesc tomí însemnând tăietură, despicătură. Conform legendei, Iason și argonauții săi ar fi poposit aici după ce fuseseră trimiși în Caucaz să fure „Lâna de Aur”. Urmăriți de flota regelui Colhidei, Aietes „Uliul”, l-ar fi tăiat în bucăți pe fiul acestuia, Absyrtos, până atunci ținut ostatic la bord, pentru a-l obliga pe rege să caute și să adune resturile în vederea ceremoniei funerare, dând astfel argonauților timpul necesar pentru a fugi spre Bosfor. Însă arheologii consideră mai plauzibil ca tăietura (din linia țărmului) să fi desemnat mai degrabă portul antic, astăzi submers, în fața Cazinoului. O altă posibilă origine a numelui ar fi Tomiris, regina masageților, un trib getic ce trăia între Marea Neagră și Marea Caspică (Herodot).
Milezienii au găsit pe aceste locuri o așezare getică, noul oraș ajungând la nivelul unui polis de-abia în secolul IV-III î.Hr.. Portul folosit de greci pentru comerțul cu locuitorii acestor regiuni (daci, sciți și celți) a permis dezvoltarea unui centru urbanistic. Tomis a devenit o parte a Imperiului Roman în anul 46, fiind redenumit Constantiana. Publius Ovidius Naso, poetul roman, și-a găsit exilul între anii 8–17 e.n. și și-a petrecut în Constantiana ultimii opt ani din viață.
Orașul a rezistat vremurilor tulburi din secolele al III-lea și al IV-lea, frământate de numeroase invazii gotice, scitice și hunice, devenind reședința provinciei Sciția Mică (latină Scithia Minor, greacă Mikrá Skithía). După împărțirea Imperiului Roman, Constanța, împreună cu întreaga Sciție Mică, a revenit Imperiului de Răsărit și a rămas parte a acestui stat până în secolul al VII-lea, când a fost pierdută din cauza migrațiilor slavilor și proto-bulgarilor.
<obiectiv>1163, - Silozurile Anghel Saligny
Silozurile Anghel Saligny construite între anii 1904-1909 și 1912-1915 de inginerul Anghel Saligny sunt amplasate în danele 17-18 ale Portului Constanța, au o înălțime de 45 de metri și o capacitate de stocare de 30.000 de tone fiecare.
Silozurile au fost proiectate de Anghel Saligny după planurile arhitectului Petre Antonescu. Proiectul inițial prevedea ridicarea a 5 clădiri: 4 silozuri și un uscător de cereale. În final s-au construit doar 3 silozuri și uscătorul. Până în
  
anul 1909 s-au construit magaziile nr. 1 și 2, iar la cea de-a 3-a și a 4-a executându-se numai fundațiile. Primul siloz a fost echipat cu instalațiile însilozării cerealelor sosite în vagoane. Înainte de primul război mondial au început lucrările la cea de-a treia magazine, lucrare finalizată în 1924. Clădirile sunt realizate din cărămidă și structură metalică.
Elementele neoclasice de pe fațade precum și aspectul general sunt puternic inspirate de arhitectura din SUA a acelor vremuri.
Conform concepției lui Anghel Saligny, fiecare siloz cuprinde 250 compartimente din beton armat, cu o capacitate totală de cca. 30.000 tone de cereale și un debit de 125 tone pe oră la primire și 200 tone pe oră, la predare.
Saligny a reușit să conceapă o tehnologie prin care silozurile puteau să fie încărcate, dar și descărcate, în același timp.
Numărul mare de compartimente și diametrul lor mai redus fac ca, la momentul încărcării silozului cu boabe de grâu, orz, porumb etc., acestea să nu se sfărâme la impactul cu pereții și nici în timpul depozitării, prin presarea de pereții silozului.
Anghel I. Saligny (n. 19 aprilie 1854, Șerbănești, județul Galați - d. 17 iunie 1925, București), academician, inginer constructor, ministru și pedagog român, este considerat unul dintre pionierii tehnicii mondiale în proiectarea și construcția podurilor și silozurilor cu structură metalică, respectiv de beton armat, unul dintre întemeietorii ingineriei românești.
A urmat primele clase de școală la pensionul de copii din Focșani, înființat de tatăl său, Alfred Saligny, pedagog de origine franceză din Alsacia, stabilit în România, apoi a urmat studiile secundare, la gimnaziul din Focșani, Colegiul Național Unirea, din aceeași localitate, și ulterior, liceul în Germania, la Potsdam. Fiind inițial atras de astronomie, a frecventat cursurile Universității din Berlin, avându-l ca profesor și pe celebrul fizician Hermann von Helmholtz (1821 - 1894). În perioada 1870 - 1874, a urmat studiile inginerești, la Școala Tehnică Superioară din Charlottenburg, unde erau profesori iluștrii ingineri Schwedler și Franzius. A lucrat, sub conducerea profesorului G. Mehrtens, la construcția căii ferate Cottbus-Frankfurt pe Oder și, sub conducerea lui Gh. Duca (în perioada 1877 - 1879), la construcția căii ferate Ploiești-Predeal.
Alte construcții :
- podul peste Siret, la Cosmești, de 430 m lungime (1888)
- construiește, pentru prima oară în lume, silozuri din beton armat la Brăila și Galați proiectarea în 1888 și construcția între 1890 - 1895 a podului peste Dunăre de la Cernavoda
<obiectiv>1164, - STATUIA ARUNCĂTORUL CU DISCUL
Statuia este creată în anul 1958 de către Boris Caragea și este lucrată din bronz.
Boris Caragea (n. 11/24 ianuarie 1906, Balcic, Bulgaria - d. 8 august 1982, București) a fost un sculptor român, membru corespondent al Academiei Române din 1955.
În tinerețe a fost barcagiu în Balcic. După Primul Război Mondial, între 1924-1925, a luat lecții de desen cu Hrandt Avakian. Un an mai târziu, sprijinit de sculptorița Zoe Băicoianu, s-a înscris la Școala de Arte Frumoase din București, unde i-a avut ca profesori pe Frederic Storck și Oscar Han.
Și-a perfecționat studiile cu Dimitrie Paciurea, lucrând doi ani în atelierul maestrului, după ce, în 1932 câștigase bursa Paciurea.
La un moment dat, din cauza lipsei resurselor materiale, Boris Caragea a vrut să părăsească școala.
Oscar Han l-a ajutat să-și ia examenele din doi ani într-unul singur și astfel Caragea a reușit să-și termine studiile.
Dobrogea este prezentă în lucrările sale: "Dans dobrogean", "Pescarii" sau "Femeie cu cobiliță", iar legătura sa cu familia regală, pe care o avea prin Zoe, se întărește când Balcicul natal
 
devine casa de suflet a Reginei Maria. În noul regim, sculptorul Boris Caragea este cuprins de panica existențială și face un gest prin care se anulează ca artist al unei epoci cu adevărat de aur a României: își distruge operele realizate în anii dinaintea comunismului.
Dorind din răsputeri să supravieţuiască schimbării radicale a societăţii, cel puţin la nivelul la care fusese obişnuit, Caragea se apucă de lucru cu fervoare demnă de şantierele comuniste. Sculptează şi glorifică oameni ai muncii, ostaşi sovietici, luptători ai poporului.
Operele sale ajung efigie a orânduirii roşii, pe faţada Operei Române din Bucureşti, în parcuri (Statuia lui Lenin de la Bucureşti şi Monumentul Victoriei de la Constanţa), pe faleza de la Constanţa (Aruncătorul de disc), în centrul marilor oraşe - Monumentul ostaşului sovietic de la Iaşi etc. Înflăcărarea sa îi aduce aprecierea conducătorilor comunişti, care îl propulsează în cariera academică, întâi ca profesor la Institutul de Arte Plastice Nicolae Grigorescu din Bucureşti (1949-1974), apoi ca preşedinte al Uniunii Artiştilor Plastici (1951-1957). În 1955 devine membru corespondent al Academiei Române, iar în 1962 este ales preşedinte al Consiliului Artelor Plastice din cadrul Comitetului de Stat pentru cultură şi artă. Acoperit de privilegiile regimului, Boris Caragea moare la Bucureşti, la vârsta de 76 ani, la 8 august 1982. A cunoscut gloria în epoci total diferite, dar basolierefurile sale de pe edificiile comuniste se pierd, acoperite de lipsa de respect faţă de trecut. Ignoranţă pe care a sădit-o în comportamentul popular tocmai regimul pe care l-a preaslăvit sculptorul născut în Balcicul boemei româneşti.
<obiectiv>1165, - STATUIA CARMEN SYLVA
Grupul statuar, reprezentând prima regină a României, Elisebeta, regina- poetă Carmen Sylva cu o nimfă așezată la picioarele ei este realizat de sculptorul dobrogean Ion Jalea (1887-1983) și a fost dezvelit pe 15 august 1937, cu prilejul ceremoniilor organizate de Ziua Marinei. Evenimentul inaugural s-a desfăşurat în prezenţa regelui Carol al II-lea (1893-1953), discursul fiind susţinut de avocatul Alexandru Osvald Teodoreanu (1894-1964), cunoscut în lumea literară cu pseudonimul Păstorel Teodoreanu, care, la acea vreme, deţinea o funcţie oficială în Ministerul Cultelor şi Instrucţiunilor Publice. Orator înnăscut, epigramistul a susţinut o alocuţiune foarte frumoasă legată de rolul reginei Elisabeta ca protector al artelor.
Anii au trecut şi, odată cu instalarea regimului comunist, regina-poetă - şi muza sa - nu şi-a mai găsit locul pe piedestal. Statuia reginei Elisabeta a fost aruncată de colo-colo, sfârşind prin a fi surghiunită în subsolul
Muzeului de Sculptură „Ion Jalea” - înfiinţat în anul 1968, prin operele donate de artist, fiind, în prezent, subsecţie a Muzeului de Artă.
DIN REGINĂ A DEVENIT O SIMPLĂ FEMEIE Statuia a rămas pe soclu până în anul 1948, când a fost dată jos şi aruncată în diverse locuri. A ajuns în subsolul Muzeului „Ion Jalea”, neştiută de nimeni. În inventarele muzeului, statuia apărea ca „Statuie de femeie”. În acest fel, în inventarele muzeului nostru s-au „adăpostit” o serie de lucrări ca să supravieţuiască, precum statuia reginei Elisabeta sau statuia reginei Maria, de Oscar Han.
Ca semn al ororilor prin care a trecut, statuia reginei avea în spate urmele unui glonţ din cel de-al Doilea Război Mondial. „După 1990, am încercat să informăm opinia publică de existenţa acestei statui. Ea avea o gaură de glonţ în spate, pe care a restaurat-o, benevol, colegul nostru de la Muzeul de Istorie Naţională şi Arheologie Constanţa, Dan Ionescu. În război s-au întâmplat multe lucruri în zona portului”
În locul reginei şi muzei sale, în anul 1961, a fost amplasată o altă sculptură realizată de Ion Jalea, un „Arcaş” din piatră. Anul trecut, statuia reginei Carmen Sylva a fost reaşezată pe soclu, acolo unde-i era locul.
Statuia reginei Elisabeta a fost ridicată la iniţiativa unui comitet, după ce a fost abandonat planul de a înălţa un monument regelui Carol I (1839-1914), căruia Dobrogea îi datorează reintegrarea în graniţele României. Se socotea ca o datorie a Constanţei ridicarea unui monument al lui Carol I. Până la urmă, nu s-a realizat, mai ales că a venit războiul. Atunci, un comitet de iniţiativă s-a gândit să-i
 
ridice o statuie reginei Carmen Sylva şi să o plaseze într-un loc foarte strategic. De pe faleză, acolo unde a fost amplasată, ea privea direct în larg, spre Pavilionul Regal (n.r. - numit de succesoarea sa, regina Maria, „Cuibul reginei”), ridicat în 1910, după planurile lui Anghel Saligny, la sugestia şi discuţia pe care a avut-o el cu regele Carol I, despre un loc care să-i fie de folos reginei şi din punct de vedere al sănătăţii, şi al inspiraţiei poetice.
<obiectiv>1166, - Statuia Extaz, Constanța
Statuia Extaz este unul dintre monumentele istorice ale județului Constanța. Aceasta a fost realizată în anul 1962 de către sculptorul Constantin Baraschi.
Sculptura "Extaz", aflată în muzeu, a fost lucrată din marmură, iar o variantă turnată în bronz este amplasată în stațiunea Mamaia. Constantin Baraschi (n. 17 noiembrie 1902, Câmpulung - d. 22 martie 1966, București) a fost un sculptor român, membru corespondent al Academiei Române (1955).
În 1921, s-a înscris la Școala de Arte Frumoase din București, la clasa de sculptură a lui Dimitrie Paciurea. A părăsit această școală, în 1925, pentru a urma cursurile Academiei Libere de Arte Plastice. Debutul său public a fost la Salonul Oficial din 1925. În 1926, Baraschi era premiat la aceeași manifestare oficială, iar în 1927 primea o bursă de studii în Franța. Ca și prietenul său Mac Constantinescu, sculptorul studiază la Academia Julian în preajma lui Marcel Bouchard, apoi se îndreaptă și spre cursurile libere ale Academiei “Le Grande Chaumiere”, intrând în atelierul-școală a lui Bourdelle. După debutul expozițional ce se consumă la București în 1928, cariera lui Baraschi va intra pe o traiectorie continuu ascendentă, devenind unul dintre cei
mai expresivi maeștri ai artei sculpturale, evidențiat printr-o corectă redare a a anatomiei umane. Despre Constantin Baraschi se știa că încă cu câteva luni înainte de Lovitura de stat de la 23 august 1944 ar fi început să modeleze Monumentul ostașului sovietic eliberator, care apoi a fost dezvelit în Piața Victoriei în anul 1946, în prezența regelui Mihai al României.
Printre creațiile sale de referință se numără două altoreliefuri pentru Arcului de Triumf, statuia „Nicolae Bălcescu”, dezvelită în 1969 la Pitești și două basoreliefuri pentru fațada Institutului de botanică din capitală. A contribuit la detalii din iconostasul Bisericii Cașin, este autorul busturilor lui Nicolae Bălcescu, Alexandru Sahia și George Coșbuc din parcul Carol I.
La Câmpulung, în Grădina Publică, se află sculpturile sale "N. Bălcescu" și "Autoportret". Tot în localitate mai sunt "Țăranca din Muscel" și grupurile statuare de la Cimitirul Flămânda și de la intrarea în stadion.
În Muzeul Județean de Artă Prahova "Ion Ionescu-Quintus"- Ploiești, Constantin Baraschi este prezent, între altele, cu două proiecte de monumente ecvestre inedite ale Regilor Carol I și Ferdinand. Este singurul sculptor român care a scris un tratat de sculptură ("Tratat de sculptură", 2 vol., Editura Meridiane 1962. Ediția a II-a în 1964).
Constantin Baraschi a fost și rector la Institutul de Arte Plastice din București.
 
<obiectiv>1167, - Statuia Fata la mare, Constanța
Statuia Fata la mare este unul dintre monumentele istorice ale județului Constanța. Aceasta a fost realizată de către sculptorul Cornel Medrea în anul 1691.
Corneliu Virgiliu Medrea (n. 8 martie 1888, Miercurea Sibiului - d. 25 iulie 1964, București) a fost un sculptor și profesor de sculptură român, membru corespondent al Academiei Române. Cornel Medrea s-a născut în 1888 în comuna Miercurea Sibiului, într-o familie originară din comuna Galda de Jos. După studii liceale la Alba Iulia și la Școala de Arte și Meserii din Zlatna, Medrea urmează Școala de Arte Decorative din Budapesta (intre 1909-1912), unde a lucrat cu sculptorul György Zala. Între anii 1912-1913 a întreprins călătorii în diverse țări europene, vizitând muzeele de arte plastice.
Din 1914 participă la Saloanele Oficiale din București, la expozițiile grupărilor "Tinerimea artistică", "Arta română" etc. Expune la Bienala din Veneția (în anii 1928, 1938, 1956 și 1958) și la multe alte manifestări artistice din străinătate.
Între anii 1939 - 1964 a fost profesor de sculptură la Academia de Arte Frumoase din București (respectiv Institutul "Nicolae Grigorescu"). În anul 1955 a fost ales membru corespondent al Academiei Române.
Cornel Medrea a practicat toate genurile sculpturii, cultivând forme pline, robuste, având ca ideal simplitatea realității. Portretele, seriile de maternități, evocările istorice (Dragoș Vodă și Zimbrul), reprezentările alegorice (Atlas, Pescarii, Victorie) converg spre
manifestarea unei plenitudini, a unui optimism bazat pe afirmarea imaginii umane.
Printre cele mai importante lucrări pe care le-a realizat de-a lungul vremii se evidențiază Dragoș Vodă și Zimbrul, Reliefurile de la Mausoleul de la Mărășești, Gheorghe Lazăr din Avrig.
În 1921 Direcția generală a Artelor din Ministerul Cultelor și Artelor a înaintat tabele cu funcționari ai săi, propuși spre decorare cu ocazia încoronării proiectate pentru acel an. La poziția 28 era înscris sculptorul Corneliu Medrea cu propunerea „ofițer al Coroanei”. O parte dintre premiile pe care le-a primit au vizat Diploma de Onoare la Expoziția Internațională de la Barcelona în anul 1929; Marele premiu la expoziția internațională de la Paris din 1937, Premiul de stat în 1956, Artist al poporului la 1957, Premiul internațional la Expoziția internațională de la New York din 1939, pentru relieful „Cultura”.
<obiectiv>1168, - Statuia Faun și nimfă, Constanța
Statuia Statuia Faun și nimfă este unul dintre monumentele istorice ale județului Constanța. Aceasta a fost realizată de către sculptorul Constantin Baraschi în anul 1963.
Constantin Baraschi (n. 17 noiembrie 1902, Câmpulung - d. 22 martie 1966, București) a fost un sculptor român, membru corespondent al Academiei Române (1955).
În 1921, s-a înscris la Școala de Arte Frumoase din București, la clasa de sculptură a lui Dimitrie Paciurea. A părăsit această școală, în
1925, pentru a urma cursurile Academiei Libere de Arte Plastice. Debutul său public a fost la Salonul Oficial din 1925. În 1926, Baraschi era premiat la aceeași manifestare oficială, iar în 1927 primea o bursă de studii în Franța. Ca și prietenul său Mac Constantinescu, sculptorul studiază la Academia Julian în preajma lui Marcel Bouchard, apoi se îndreaptă și spre cursurile libere ale Academiei “Le Grande Chaumiere”, intrând în atelierul-școală a lui Bourdelle. După debutul expozițional ce se
  
consumă la București în 1928, cariera lui Baraschi va intra pe o traiectorie continuu ascendentă, devenind unul dintre cei mai expresivi maeștri ai artei sculpturale, evidențiat printr-o corectă redare a a anatomiei umane.
Despre Constantin Baraschi se știa că încă cu câteva luni înainte de Lovitura de stat de la 23 august 1944 ar fi început să modeleze Monumentul ostașului sovietic eliberator, care apoi a fost dezvelit în Piața Victoriei în anul 1946, în prezența regelui Mihai al României.
Printre creațiile sale de referință se numără două altoreliefuri pentru Arcului de Triumf, statuia „Nicolae Bălcescu”, dezvelită în 1969 la Pitești și două basoreliefuri pentru fațada Institutului de botanică din capitală. A contribuit la detalii din iconostasul Bisericii Cașin, este autorul busturilor lui Nicolae Bălcescu, Alexandru Sahia și George Coșbuc din parcul Carol I.
La Câmpulung, în Grădina Publică, se află sculpturile sale "N. Bălcescu" și "Autoportret". Tot în localitate mai sunt "Țăranca din Muscel" și grupurile statuare de la Cimitirul Flămânda și de la intrarea în stadion.
În Muzeul Județean de Artă Prahova "Ion Ionescu-Quintus"- Ploiești, Constantin Baraschi este prezent, între altele, cu două proiecte de monumente ecvestre inedite ale Regilor Carol I și Ferdinand. Este singurul sculptor român care a scris un tratat de sculptură ("Tratat de sculptură", 2 vol., Editura Meridiane 1962. Ediția a II-a în 1964).
Constantin Baraschi a fost și rector la Institutul de Arte Plastice din București.
<obiectiv>1169, - STATUIA LUI MIHAI EMINESCU
Bustul lui Mihai Eminescu din Constanța, turnat în bronz, amplasat lângă Farul Genovez, pe un soclu din travertin, cu înălțimea de 3 m, a fost realizat în anul 1930 de către sculptorul Oscar Han și dezvelit în august 1934 pe faleza cazinoului, în apropierea mării.
Pe soclul bustului se profilează chipul statuar al uneia dintre muzele antice inspiratoare ale liricii – Terpsihora sau Erato. Alți comentatori consideră că este Calliope, muza poeziei epice, căreia sculptorul i-ar fi împrumutat chipul Veronicăi Micle.
În iunie 1882, Mihai Eminescu (1850-1889) a poposit pe malul Mării Negre, locuind zece zile în mansarda de la „Hôtel d'Angleterre” din Constanța. Pe locul acestui hotel, demolat în 1906, se află în prezent Hotelul „Intim”, ridicat în 1906-1909 pe strada Nicolae Titulescu nr. 9, declarat monument istoric, pe a cărui fațadă este montată o placă memorială, cu următorul conținut:
În acest loc s-a aflat „Hotel D’Angleterre”, la mansarda căruia a locuit zece zile în iunie 1882 Mihai Eminescu (1850-1889) poetul național al românilor.
Inițiativa ridicării unui monument al lui Eminescu la Constanța au avut-o profesoara, scriitoarea și traducătoarea Zoe Verbiceanu și avocatul, publicistul și poetul I.N. Roman, care îl cunoscuse în tinerețe pe Eminescu. Cei doi au constituit, în 1931, un comitet numit „Pro-Eminescu”, ce a desfășurat, timp de trei ani, o utilă și bogată activitate de popularizare a operei eminesciene și de strângere a fondurilor necesare ridicării monumentului.
Inaugurarea statuii a avut loc la ora 13:15, pe data de 15 august 1934, în prezența regelui Carol al II- lea și a fiului său, principele moștenitor Mihai, care se aflau la Constanța cu ocazia sărbătoririi Zilei Marinei. La ceremonie au ținut discursuri contraamiralul Bălănescu, ministrul instrucțiunii publice Constantin Angelescu, academicianul I. Bianu și regele.
 
Cu ocazia împlinirii a 160 de ani de la nașterea poetului pe latura sudică a ansamblului de coloane ce încadrează statuia a fost fixată în piatră o placă de bronz, cu efigia poetului în altorelief, sub care este înscris textul: ÎN AMINTIREA POETULUI MĂRII, MIHAI EMINESCU 15 ianuarie 1850 – 15 iunie 1889 FĂURITORUL LIMBII ȘI CONȘTIINȚEI NAȚIONALE ROMÂNEȘTI, EVOCATOR AL PĂMÂNTULUI DOBROGEAN LA 160 DE ANI DE LA NAȘTERE 15 IANUARIE 2010 CONSILIUL JUDEȚEAN CONSTANȚA LIGA CULTURALĂ PENTRU UNITATEA ROMÂNILOR DE PRETUTINDENI.
În martie 2011 a fost furată efigia masivă din bronz de pe soclu, pe care era înscris numele poetului, cu toate că în zona unde este amplasat monumentul există două posturi ale gardienilor publici, iar în spatele statuii se află și un post al poliției militare care asigură paza Comandamentului Flotei.
<obiectiv>1170, - STATUIA LUI OVIDIU
A fost executată în 1887 de sculptorul Italian Ettore Ferrari. O replică identică se află din 1925 la Sulmona (Italia).
Este așezată în partea veche a orașului, în Piața Ovidiu, în fața primei clădiri a Primăriei Constanța, azi Muzeului Național de Istorie și Arheologie, lângă portul Tomis.
Primul dintre monumentele statuare ridicat la Constanța după reintrarea sub administrație românească este cel care îl înfățișează pe marele poet roman Publius Ovidius Naso (43 î.e.n. — 17 e.n.). Statuia din bronz îl înfățișează pe Ovidiu într- o atitudine adânc meditativă. Dezvelirea statuii, în august 1887, a prilejuit o adevărată sărbătoare la care au participat toți constănțenii, în frunte cu prefectul Remus Opreanu, inițiatorul „Comitetului pentru statuia lui Ovidiu”.
Statuia se află pe un soclu de marmură albă, pe care este încrustată o placă cu un text din „Tristele”.
„Sub astă piatră zace Ovidiu cântărețul Iubirilor gingașe răpus de al său talent.
O, tu ce treci pe aicea și dacă ai iubit vreodată
Te roagă pentru dânsul sa-i fie somnul lin.”
Inițial statuia a fost amplasată cu fața spre nord, construcția Palatului Primăriei impunând, în 1921, mutarea pe actualul loc. În cursul ocupației Germano-Bulgare, în anii 1916-1918, statuia a fost dată jos de pe soclu de armata bulgară, pentru a fi luată ca pradă de război, dar intervenția unor ofițeri germani a oprit originala "inițiativă culturală"; până la revenirea autorităților românești, în noiembrie 1918, statuia a fost adăpostită în subsolul Primăriei. În 1925, o replică fidelă a acestei opere a fost dezvelită în orașul natal al poetului - Sulmona.
Ettore Ferrari, născut într-o familie de artiști plastici, a devenit unul din protagoniștii mișcării de renaștere artistică după actul deunificare a Italiei. Tatăl său, sculptorul Filippo Ferrari (1819-97), l-a învățat sculptura și i-a inoculat pasiunea pentru politica republicană.
 
În 1868 a câștigat o bursă de studii la Accademia di San Luca din Roma, pe care a absolvit-o în 1872, după care a rămas în Academie pentru o vreme îndelungată ca profesor și, în același timp, deputat în parlamentul italian.
Între 1904 și 1917, Ettore Ferrari a fost Marele Maestru al Ordinului Francmasonic Marelui Orient al Italiei (Grande Oriente d’Italia). Din 1918 până 1929, a fost Suveran Mare Comandor al Ritului Scoțian din Italia. Ca apărător consecvent al valorilor democratice, Ettore Ferrari a fost unul dintre cei mai consecvenți adversari ai fascismuluimussolinian.
După ce în noiembrie 1925 Benito Mussolini a promulgat legea ce interzicea activitatea societăților secrete,Masoneria a fost, practic, scoasă în afara legii. Pentru că Ettore Ferrari nu și-a abandonat convingerile, a fost pus sub observația poliției iar atelierul său a fost devastat de mai multe ori de către fasciști. Reprimarea sa a culminat în mai 1929 cu punerea sa sub acuzare, pentru vina de a fi încercat să reorganizeze Francmasoneria. Imediat după aceea, Ettore Ferrari i-a transmis deplinele sale puteri lui Giuseppe Lenti, Locotenent Mare Comandor și luptător antifascist de anvergură, care emigrase în Franța. După numai trei luni, Ettore Ferrari a încetat din viață la Roma. A fost înmormântat în Cimitero Comunale Monumentale Campo Verano din Roma.
<obiectiv>1171, - Statuia Tinerețe, Constanța
Statuia Tinerețe este unul dintre monumentele istorice ale județului Constanța. Aceasta a fost realizată de către sculptorul Boris Caragea în anul 1962.
Boris Caragea (n. 11/24 ianuarie 1906, Balcic, Bulgaria — d. 8 august 1982, București) a fost un sculptor român, membru corespondent al Academiei Române din 1955.
În tinerețe a fost barcagiu în Balcic. După Primul Război Mondial, între 1924-1925, a luat lecții de desen cu Hrandt Avakian. Un an mai târziu, sprijinit de sculptorița Zoe Băicoianu, s-a înscris la Școala de Arte Frumoase din București, unde i-a avut ca profesori pe Frederic Storck și Oscar Han. Și-a perfecționat sudiile cu Dimitrie Paciurea, lucrând doi ani în atelierul maestrului, după ce, în 1932 câștigase bursa Paciurea.
La un moment dat, din cauza lipsei resurselor materiale, Boris Caragea a vrut să părăsească școala. Oscar Han l-a ajutat să-și ia examenele din doi ani într-unul singur și astfel Caragea a reușit să-și termine studiile.
S-a făcut cunoscut încă din 1933, imediat după absolvirea Academiei,
când a expus primele sale lucrări de sculptură mică la Salonul oficial, făcându-se remarcat prin construcția volumelor și finețea modelajului.
În 1934 a deschis prima expoziție de lucrări cu subiect folcloric în care a expus și câteva de inspirație dobrogeană: "Femeie cu cobiliță", "Dans dobrogean" sau "Pescarii". Tot în 1934, a făcut o călătorie de studii de-a lungul coastelor Mării Mediterane, poposind la Constantinopol, Atena, Alger, Marsilia, Cassis și Neapole. În 1937 a primit premiul pentru sculptură al Ministerului Artelor. Lucrările din prima fază de creație a artistului au avut ca subiect scene religioase sau portrete realizate cu măiestrie. Cea de-a doua fază l-a făcut pe Caragea un important reprezentat al realismului socialist, el devenind sculptorul oficial al ideologiei comuniste, în care a crezut sincer, influențat fiind și de spiritul vremii. În această fază, Boris Caragea s-a dedicat spațiului exterior, propice ansamblurilor arhitectonice. În anul 1951, Boris Caragea a fost ales președintele Uniunii Artiștilor Plastici, la conducerea căreia s-a aflat până în 1957, iar în anul 1962 a fost numit președintele Consiliului artelor plastice din cadrul Comitetului de Stat pentru cultură și artă. Radu Bogdan relatează că, după ce Boris Caragea, care
 
fusese și artistul Casei Regale, a ajuns în postul de președinte al UAP, și-ar fi distrus toate operele concepute înainte de 1944, lepădându-se astfel de trecutul său.
A fost ales membru corespondent al "Academiei Republicii Populare Române", a primit titlul de "Maestru emerit al artei" și, ceva mai târziu, pe cel de "Artist al poporului". I s-a acordat de câteva ori "Premiul de stat".
<obiectiv>1172, - TEATRUL DE STAT
În ianuarie 1951 a fost fondat Teatrul de Stat Constanţa purtând în timp numele de Teatrul de Drama şi Comedie, Teatrul Dramatic, fructificând o tradiţie susţinută de amatori sau semiprofesionişti, timp de trei sferturi de veac, nelipsind şi iniţiative conduse de mari oameni de teatru ca V.I. Popa- care a infiinţat aici în deceniul IV, teatrul “Muncă si Lumină”.
Majoritatea actorilor-întemeietori proveneau dintre actorii Teatrului Naţional Bucureşti şi amatori de talent din Constanţa.
Spectacolul inaugural a avut loc la 2 mai 1951, cu capodopera caragialeană “O scrisoare pierdută”, la sala “Elpis”, singura sală din oraș, pe care se perindaseră în turneu, după 1896 (data construirii), toate marile realizări ale teatrului, operetei și revistei românești. De-a lungul anilor s-au montat nu mai puțin de 300 de premiere (la sala mare și studio) dintre care numeroase au fost premiere absolute cu piese ale unor mari dramaturgi, consacrați sau în devenire.
Impresionant de numeroase sunt cele aparținând scriitorilor străini, clasici și contemporani, care au văzut lumina rampei, pentru prima dată în România la Constanța : Goldoni- « Vilegiatura », « Nora și soacra », Tennessee Williams-« Noaptea iguanei », Lion Feuchtwanger-« Diavolul la Boston », Giraudoux- « Nu va fi război
în Troia », Aldo Nicolaj- « Fluturi, fluturi », Peter Karvas- «Voluptate, marți la miezul nopții », Andonis Doriadis-« Opera pentru viitorii dictatori ». Ivit între vestigii fabuloase, pe locuri în care se jucase teatru şi cu 25 de secole în urmă, Teatrul constănţean a acordat un loc de cinste în repertoriul său teatrului antic (cu piese ale autorilor antici şi dramaturgie contemporană inspirată de teme din mitologia antică). În 1957 s-au organizat serbările bimileniului naşterii poetului latin Ovidius, trăitor – după cum se cunoaşte la Tomis, între anii 8-17 d.H.(18 d.H), prin relegarea dispusă de împăratul Octavian August. Meritul iniţiativei a aparţinut constănţenilor, constant sensibili la tot ceea ce ţine de viaţa şi opera marelui exilat. Teatrul constănţean a prezentat premiera absolută „Ovidius”, tragedie scrisă în versuri de distinsul poet (şi dramaturg) constănţean Grigore Sălceanu, mult preţuit dascăl de limba şi literatura franceză, cu studii la Sorbona. Şi bineînţeles, cu recitaluri din opera ovidiană, mai ales din Tristia şi Pontica.
Premiera a fost prezentată la 22 septembrie 1957 în regia maestrului Val Mugur şi scenografia – de un mare rafinament si modernitate - lui Mircea Marosin. Rolul titular a fost interpretat, cu toate marile calităţi cunoscute, de Constantin Codrescu, invitat în spectacol. S-au distins cu frumoase realizări Jean Ionescu, Marcela Sassu, Zoe Caraman, Octavian Uleu, Vasile Prisăcaru ş.a.. Anul 1978 a fost un an crucial în istoria teatrului constănţean şi nu numai. Anul în care s-a organizat aici, primul festival naţional de teatru antic din istoria teatrului românesc. Prima ediţie a serilor s-a consumat între 25-31 august 1978 şi a însumat nouă spectacole dintre care numai unul s-a jucat pe scenă, restul fiind prezentate în cadrul natural sau în incinte arheologice, fără amenajări speciale.
În prezent Teatrul de StatConstanțaesteo instituție publică de cultură, aflată sub autoritatea Consiliului Județean Constanța. Funcționează cu un colectiv artistic și tehnic administrativ de 56 angajați. Sala teatrului are o capacitate de 274 de locuri.
 
<obiectiv>1173, - TEATRUL ELPIS
 Clădirea Teatrului "Elpis" a fost dată în folosință în data de 20 decembrie 1898. Clădirea a fost construită după proiectul arhitectului francez L. Piver. Antreprenorul a fost de origine greacă I.Vlahopoulos. Era singură sala de festivități din Constanța, cea mai frumoasă, cu pardoseală din parchet, cu oglinzi mari, acoperind pereții laterali, cu balcoane în forma de Π. Aici s-au desfasurat cele mai multe spectacole și concerte ce veneau în turneu la Constanța, în prima jumătate a secolului, și unde și-a început activitatea chiar Teatrul dramatic de stat, până la dotarea lui cu o nouă sală.
Pe scena sa au jucat mari trupe și actori greci și români. Aici a concertat de câteva ori marele compozitor George Enescu. Oaspete al Teatrului a fost și marele istoric Nicolae Iorga.
În clădirea Teatrului Elpis a funcționat din anii 1900 Teatrul de Păpuși
Din 1910, când Al. Davila inaugura stagiunile teatrale estivale ale Cazinoului din Constanța, pe afișul spectacolelor s-au inclus, pentru multe veri în șir, reprezentații păpușărești, date de trupe anume aduse de la Teatrul “Grande Guignol” din Paris, după cum mai apoi, în deceniile al III –lea si al IV – lea, au mai trecut în turnee trupe de păpuși sau marionete ce funcționau în Capitală.
În vara anului 1956 s-a instituit trupa și s-a pornit la pregătirea primelor spectacole. Repetițiile aveau loc în incinta Teatrului dramatic și concomitent s-a trecut la amenajarea sălii de spectacol în foaierul de la balconul clădirii. Spectacolul inaugural a avut loc la 14 decembrie, cu o adaptare după Puşkin, Peștișorul de aur, completată cu o piesă originală scurtă, Prima lecție.
Primii ani de activitate, au fost caracterizați de punerea în scenă a pieselor dramatizate după basme și povestiri de largă circulație în literatura universală: Motanul încălțat, Scufița roșie, Micul Muck, Albă ca zăpada, Isprăvile viteazului Haerache etc, sau din literatura noastră: Punguța cu doi bani, Fram- Ursul polar.
Teatrul de Păpuși Constanța a întreprins numeroase turnee, a participat la festivaluri de gen naționale și internaționale în: Croația, Bulgaria, Belgia, Franța, Italia, Polonia, Rusia, Turcia, Ungaria și Republica Moldova, bucurându-se de un mare succes și obținând 54 de premii.
Începând cu anul 2000, actorul Lica Gherghilescu devine șef de secție și Dir. Artistic al Teatrului Ovidius. Acesta va reuși să împlinească un vis mai vechi al păpușarilor constănțeni, acela de a avea un teatru al lor și nu doar o secție a Teatrului Ovidius.
În 2003 pe structura secției de păpuși a luat naștere Teatrul pentru Copii și Tineret având ca principal obiectiv lărgirea paletei repertoriale de spectacole și implicit a segmentului de public căruia se adresează.
Astfel pe lângă spectacole de păpuși, apar în repertoriul teatrului, spectacole de actori, cu marionete, spectacole de dans, de mișcare, de pantomima ce se adresează unui public divers de la copii la tineri și chiar la bunici.
Dintre realizările Teatrului pentru Copii și Tineret amintim: Cenușăreasa, Turandot, Aladin, Piatra din casa, Crăiasa zăpezilor, O călătorie cu surprize, Fata babei și fata moșneagului, Legendele Olimpului, Caprac cu trei iezi, etc

<obiectiv>1174, - TEATRUL NATIONAL DE OPERĂ ȘI BALET
 În anul 1957 se înfiinţează, prin Ordonanţa guvernamentală, “Opera Dobrogeană”, una dintre cele mai nobile instituţii de artă, care avea să poarte pentru început numele de „Teatrul Muzical”.
Cortina noului „Teatru Muzical” s-a ridicat pentru prima oară pe data de 24 martie 1958, cu spectacolul Liliacul de J.Strauss.
De atunci s-au petrecut multe modificări în denumirea instituţiei:
1976 – Teatrul Liric;
1996 – Opera;
2004 – Teatrul Naţional de Operă şi Balet „Oleg Danovski”.
Stagiunile au adunat, an dupa an, creaţiile
marilor compozitori de operă şi operetă naţională şi universală: T.Brediceanu, P.Constantinescu, F.Barbu, G.Dendrino, C.Trailescu, D.Capoianu, M.Teicu, S.Dragoi, V.Dobos, F.Comisel, G.Verdi, G.Puccini, W.A.Mozart, P.Mascagni, G.Bizet, J.Offenbach, J.Strauss, L.Delibes, G.Donizetti, G.B.Pergolessi, R.Leoncavallo, C.Gounod, E.Kalmann, K.Zeller, Fr.Lehar, P.Abraham, DF.Loewe, F.Lopez.
În anul 1975 ia naştere Festivalul Muzicii de Operă şi Balet, fenomen unic în ţară prin longevitate şi complexitate, festival care s-a derulat neîntrerupt, dezvoltând şi diversificând paleta spectacolelor muzical – coregrafice, ajungând în anul 2014 la cea de–a 40 ediţie şi purtând numele de Festivalul Internaţional al Muzicii şi Dansului.
Pe scena Operei constănţene au paşit artişti valoroşi ai genului de operă din Romania precum: Nicolae Herlea, Elena Cernei, Arta Florescu, Zenaida Pally, Magda Ianculescu, Octav Enigarescu, Dan Iordachescu, Pompeiu Harasteanu, Maria Slatinaru Nistor, Mioara Cortez, Lucia Tibuleac, Constantin Gabor, şi din întreaga lume: Italia, Japonia, Moldova, Argentina, Grecia, Polonia, Germania, Franţa, Bulgaria, Coreea de Sud, Anglia, Ungaria, Suedia, Mexic;
- au dirijat mari maeştri: Petre Sbarcea, Vlad Conta, Gheorghe Dumanescu, Cornel Calistru, Răsvan Cernat;
- au semnat regii şi scenografii artişti de renume: Jean Ranzescu, Alice Barb, A.Ionescu Arbore, Ognian Draganov, Ion Caramitru, Kurt Rossler, Victor Cottescu, Natalia Kornilova, Adriana Grand, Adriana Urmuzescu, şi mulţi alţii.
De-a lungul anilor, de la înfiinţare şi până acum , în afara stagiunilor organizate pe scena teatrului sau în stagiunile estivale de la malul mării, s-au realizat turnee pline de succes în întreaga lume: Italia, Coreea de Sud, Japonia, Ucraina, Rusia, Germania, Belgia , Olanda, Luxemburg, Franţa, Austria, Elveţia;
În anul 2004, prin hotărârea C.J. Constanţa, Opera se închide în vederea reorganizării. Acest act îndreptat împotriva culturii constănţene atrage după sine şi o concediere colectivă.
<obiectiv>1175, - TELEGONDOLA
TELEGONDOLA a fost inaugurată pe data de 16 iulie 2004 și din acel moment a devenit un simbol al stațiunii Mamaia. Grație acestei instalații moderne, turiștii se pot bucura de senzațiile frumoase pe care le oferă o călătorie deasupra stațiunii Mamaia.
 
O plimbare cu Telegondola durează 8 minute și se desfășoară pe o lungime de aproximativ 2 kilometri între Hotel Perla și Cazino, pe ambele sensuri.
Îmbarcarea se poate face din două stații, prima în zona Perla Mamaia, iar cea de-a doua în zona Cazino Mamaia.
În timpul călătoriei, cabinele roșii și galbene plutesc la o înălțime maximă de 50 de metri, trecând pe deasupra celor mai înalte hoteluri ale stațiunii. Așezați confortabil pe banchetele din interiorul gondolelor veți admira cu răsuflarea tăiată panorame extraordinare asupra Mării Negre, Constanței și stațiunii Mamaia. De asemenea, turiștii pot vedea și superbul lac Siutghiol
Capacitatea unei gondole este de opt locuri, aceasta fiind închisă, cu ventilație naturală și protecție solară fiind puternic vitrată pentru a asigura o vizibilitate foarte bună.
Capacitatea de transport este de 600-1500 de persoane pe oră.
Gradul maxim de siguranță în timpul călătoriei este garantat de echipamentele de ultimă generație și inspecțiile tehnice perioadice, realizate în conformitate cu standardele internaționale.
Telegondola nu funcționează în fiecare zi de luni între orele 16:00 – 18:00 când se face revizia tehnică și de asemenea în condiții meteo nefavorabile.
Alte detalii tehnice:
- inclinatia maxima a cablului, de 19,72%;
- viteza de deplasare a cablului va fi de 5m/s;
- numărul de telegondole este 49 buc iar intervalul de timp la care se succed este de 48 secunde; Program: Luni-Duminică 10:00-18:00
Stațiunea Mamaia este cea mai cunoscută stațiune de pe malul Mării Negre, în România, atestată pentru prima oară în anul 1906, înainte existând doar un sătuc de pescari. Mamaia este construită pe un grind litoral între Marea Neagră și limanul numit Siutghiol (Süt-Göl: "lacul lăptos" în turcește). Grindul are o lungime de 8 km, însă o lățime de doar 300 m. Plaja foarte lungă, cu o lățime de până la 250 m, este acoperită cu un nisip foarte fin, parte mineral, parte cochilifer. De-a lungul acesteia se află multe magazine, restaurante, terase, cluburi și discoteci.
<obiectiv>1176, - TERMENE ROMANE
Spre capătul de sud al falezei, lângă staţia „terminus” de autobuze, au fost descoperite şi cercetate parţial în anul 1964, vestigiile unei construcţii antice, cunoscute sub numele de „Lentiarion”. Prin natura materialului constructiv şi a stilului arhitectonic, s-a dovedit că aici se afla edificiul băilor publice, care era strâns legat de complexul cu mozaic, a cărei prelungire de sud o reprezenta. Edificiul se compunea din mai multe săli şi camere (vestibule) distruse, din nefericire, în mare parte, de lucrările edilitare moderne. Totuşi, s-a păstrat sala
principală a clădirii şi un vestibul prevăzut cu o scară de legătură între edificiu şi nivelul de călcare al orașului oraşului. Lungă de 30 m şi lată de 10 m, sala principală era pavată cu dale mari de marmură. Peretele longitudinal de est, construit cu spatele la faleză, este relativ bine conservat (înălţimea maximă 5,40 m). El se compune, de fapt, din două ziduri lucrate în rânduri alternative de cărămizi şi blochete de calcar – aflate la 0,50 m distanţă unul faţă de altul - şi în care s-au practicat numeroase orificii, care permiteau o permanentă circulaţie a aerului. Şi într-un caz şi în celălalt, este vorba de soluţii obişnuite în tehnica romană, care urmăreau protejarea construcţiilor de pericolul igrasiei şi încălzirea egală a edificiilor, îndeosebi în timpul rece, prin circulaţia aerului cald produs în instalaţiile de încălzire (hypocaust).
Din sala centrală a termelor, prin una din intrările de pe latura de sud se pătrundea într-un vestibul larg (cca.60 m2) pardosit cu dale de piatră, de unde o scară cu trepte largi urca la nivelul oraşului. Sub scară exista o încăpere anexă, cu acoperişul boltit, lucrată din cărămizi.
 
În spaţiul din afara edificiului, pe toată lungimea zidului de vest (distrus până la nivelul pardoselii în perioada modernă) s-au găsit orânduite tuburile de ceramică ale sistemului de încălzire subteran (hypocaust). Aerul cald şi aburul produse în această instalaţie încălzeau în mod egal pereţii clădirii (în zidul de sud s-au găsit încastrate, pe înălţime, tuburi ceramice prin care circula aerul încălzit), iar în substrucţia zidurilor au fost descoperite câteva canale cu aceeaşi destinaţie.
Un element deosebit de important în cunoaşterea funcţionalităţii acestui complex este dat de descoperirea unei inscripţii pe arhitrava ancadramentului intrării de est. Descifrarea inscripţiei în limba greacă a permis concluzia că edificiul de faţă adăpostea una dintre băile publice ale oraşului, ale cărei anexe fuseseră ridicare prin cheltuiala personală a unui cetăţean numit Hermippos, fiul lui Attas (mai exact, cea denumită Lentiarion, un vestiar în care se presupune că se păstrau țesăturile din in utilizate în interiorul edificiului).
Impunătoarea construcţie termală de la Tomis se cunoaşte însă destul de puţin, numeroase încăperi şi compartimente specifice băilor fiind ascunse în pământul de sub faleza oraşului. Totuşi, dimensiunile sălilor degajate permit reconstituirea, în mod imaginar, a proporţiilor arhitectonice monumentale ale clădirii, ridicată cel mai probabil în aceeaşi perioadă cu Edificiul roman cu mozaic.
Imaginați-vă, în urmă cu 1700 de ani aici, romanii veneau în aceste terme pentru a-și împrospăta trupurile, dar și pentru a socializa.
Cercetătorii sunt de părere că băile publice romane de la Tomis au fost construite, cel mai probabil, în vremea lui Dioclețian, unul dintre cei mai vestiți împărați ai Imperiului Roman și au o suprafață de zeci de hectare.
<obiectiv>1177, - TRIBUNALUL CONSTANȚA
Clădirea face parte din ansamblul de clădiri administrative proiectate de arhitectul Alexandru Săvulescu în stil Secession.
Clădirea actuală a Tribunalului Constanţa a fost edificată în perioada 1904-1906, având destinaţie de reşedinţă de vară pentru familia regală, după cum atestă documentele de epocă.
Cunoscut de-a lungul timpului drept „Palat Regal”, clădirea găzduia banchete fastuoase, unul dintre ele fiind organizat pe data de 3 mai 1911. În acea zi, vaporul Împăratul Traian a vestit prin semnale de sirenă sosirea trenului regal la Constanţa. După ce regele a trecut trupele în revistă, principesele Maria şi Elisabeta au fost
întâmpinate de un grup de doamne din elita constănţeană.
La Palat, se aflau mii de ţărani în costume naţionale, care au intonat Imnul Regal. Seara, întreg oraşul a fost luminat feeric. La Palatul Regal a avut loc un fastuos banchet, la care au participat miniştri şi oficialităţi locale. În anul 1922 imobilul intră în administrarea Ministerului Justiţiei şi este inaugurat ca nou sediu al Curţii de Apel Constanţa la 16 septembrie 1923. Gradul avansat de deteriorare a determinat începerea lucrărilor de consolidare şi de reparaţii capitale în luna octombrie 2001, lucrările derulându-se pe o perioadă de doi ani.
S-a realizat, astfel, cu sprijinul nemijlocit al Ministerului Justiţiei, punerea în valoare a acestui obiectiv, de o inegalabilă valoare istorică, redat în funcţiune la exact 125 de ani de la revenirea Dobrogei în cadrul statului românesc.
Alexandru Săvulescu (n. 1847, Mehedinți, județul Mehedinți - d. 1902) a fost un arhitect român, unii dintre primii reprezentanți de seamă ai școlii românești de arhitectură modernă.
 
A studiat la București și la Paris, de unde s-a întors în țară în 1874. A fost pentru o perioadă arhitect al Ministerului Instrucțiunii Publice și Cultelor. În această calitate a proiectat clădirile mai multor școli de gimnaziu și licee.
Între anii 1895-1902 a fost președintele Societății Arhitecților Români, înființată în 1891.
<obiectiv>1178, - VILA REGALĂ
Denumită Palatul Regal din Mamaia pe vremea monarhiei, clădirea a făcut parte din proprietarea principesei Elena, mama regelui Mihai. Acolo tânărul rege și-a petrecut o parte din verile copilăriei.
Odată cu revenirea în țară a lui Carol al II-lea și preluarea tronului de la fiul său, relațiile lui Carol cu Elena s-au înrăutățit, astfel că Elena a fost obligată în cele din urmă să părăsească România. Ea a renunțat la Palatul Regal din Mamaia și la alte proprietăți din România în schimbul achiziționării de către statul român pe numele ei al Vilei Spartadin Florența.
Palatul avea o formă destul de neregulată, semănând mai mult cu o vilă cu mai multe corpuri și era situat în mijlocul unui parc de 34968 m pătrați, înconjurat de o lizieră. Construcția avea o suprafață de 1200 m pătrați și a fost ridicată în doi ani și jumătate. Schițele de anteproiect și planurile palatului au fost executate de arhitectul Mario Stoppa, care a semnat la 4 aprilie 1924 un contract cu generalul Paul Angelescu, prin care primea un onorariu de 4% din valoarea efectivă a lucrărilor. Lucrările de construcție au fost executate de antrepriza lui Carlo Actis, sub directa conducere și supraveghere a arhitectului Constantin D. Dobrescu, începând din 1 decembrie 1923 și terminându-se în vara anului 1926. Materialele de construcție au fost furnizate de firme renumite în epoca: antrepriza Constantin Kirilescu (pentru piatra de fundație), Societatea "Reconstrucția Dobrogeană" și fabricile Petculescu Ferdinand Koska &Co. și altele, fiind achiziționate prin licitație. Palatul a fost dotat cu toate cuceririle tehnicii din acea vreme, instalație de aer condiționat cu ventilatoare - furnizate, ca și lustrele de la firma "Siemens Schukert Werke", încălzire centrală și electrică realizate de atelierul Ilie Popescu & Gh.Cretu. Antreprenorul italian Antonio Moraldo s-a ocupat de asfaltarea teraselor palatului, iar Carlo Actis a făcut fântâna,trotuarele și lacul din parc. La 2 decembrie 1927, după moartea Regelui Ferdinand, palatul, compus din: subsol (16 camere, baie, spălătorie, cafegerie, garaj), parter (12 camere, bufet, garderobă, 3 terase, 8 băi, WC -uri) și mansardă (7 camere și baie) a fost donat de către Regina Maria și patru din copiii săi (Nicolae, Ileana, Elisabeta și Mărioara), prințesei Elena, mama Regelui Mihai. Noua proprietara a ordonat transformarea parcului regal, prin instalarea conductelor de apă, modificarea drumurilor și peluzelor. A instituit din 22 ianuarie 1928 un nou regulament, care stabilea atribuțiile precise ale fiecărui angajat. După 1930, palatul va intra în posesia Regelui Carol al II lea, care l-a folosit ca reședință de vară. Regina Maria și-a oprit 2780 m pătrați din parc, unde a dispus construirea unei moderne vile, "Vila Stirbey", dotată cu ascensor francez, marca "G.Houplain Paris" de 4 persoane, cu centrală electrică proprie și o pompă centrifugală ce alimenta turnul cu apa. La 6 iunie 1932, din ordinul lui Carol al II lea, vila reginei a fost predată Flotilei de Hidroaviatie din Mamaia, suverana mutându-se la Balcic.
 
<obiectiv>1179, - VILA ȘUȚU
 Vila Şuţu a fost construită în secolul al XIX- lea, deasupra Portului Tomis, fiind una cele mai frumoase clădiri din Peninsula Ovidiu. Construcţia a fost realizată după planurile arhitectului Grigore Cerchez, comandată ca reşedinţă de vară de către Mihail Şuţu, unul dintre primii numismaţi ai Dobrogei. Legenda spune că vila a fost construită pe locul unei case mai vechi ridicată de tatăl lui Mihail Şuţu, boierul Costache Şuţu, în timpul perioadei turceşti. Mihail Şuţu preia
această casă despre care se spune că ar fi avut un debarcader, fiind situată chiar la malul mării
Pe acest debarcader, erau aduse zeci de fecioare frumoase din Dobrogea, care urmau pe calea apei să ajungă în Turcia în haremul sultanului. Multe dintre ele îşi tăiau părul din deznădejde, altele s-au aruncat în apele Mării Negre, doar ca să nu ajungă în Turcia. Acel debarcader era un loc de mare tristeţe pentru locuitorii Constanţei, ale căror fiice erau obligate să devină cadâne în haremul sultanului.
Palatul Şuţu este o adevărată perlă de arhitectură. Faţada sa este asemănătoare celei arabe. La exterior impresionează o terasă-galerie care are acoperişul susţinut de colonade cu arcade decorative zugrăvite pe un zid. Sălile din interior sunt decorate în stilul palatelor arabe din Damasc şi Alger, având elemente specifice ale palatelor turceşti din Constantinopol. Plafoanele sunt policrome, iar interioarele din lemn scârţâiau când se urca sau cobora. Curtea vilei este foarte frumoasă, însă deosebită este scara în spirală, construită aproape de structura zidului, care permitea rapid coborârea direct pe plajă. După ce nu a mai fost locuită, Vila Şuţu a avut diverse funcţiuni socio-culturale. A fost, de exemplu, sediul Consulatului Ceh, dar şi al Curţii de Apel din Constanţa. În prezent, casa este închisă, dar nu este degradată.
În interior arabescurile elementelor maure se împletesc armonios cu elemente tradiționale românești, bogăția ornamentațiilor de sorginte orientală este extraordinară.
Mihail Şuţu a fost important pentru fiind primul numismat al Tomisului, remarcându-se ca iniţiator al mai multor campanii arheologice printre ruinele vechii cetăţi. Specialişti de marcă ai Europei precum Regling sau Netzhammer considerau că Şuţu este „cel mai complet colecţionar de monede antice pontice din întreaga lume”. Mare parte din colecţia sa a fost donată Academiei Române, iar restul a rămas în proprietatea familiei. După ce statul român a preluat în mod abuziv familiei Şuţu atât vila, precum şi întinsele pământuri din jur, clădirea a fost folosită întâi ca sediu al Consulatului Ceh, apoi ca sediu al Curţii de Apel Constanţa, pentru ca într-un final să fie închisă şi conservată.
Cod 1180- Obelisc, Costinești
În anii 1970, pe plaja centrală din Costinești, a fost amplasat un monument, cunoscut astăzi de toată lumea sub numele de Obelisc. În scurt timp, Obeliscul a devenit simbolul stațiunii, transformându-se într- un punct de întâlnire pentru tinerii veniți în vacanță la Costinești.
În 2005, în urma inundațiilor, monumentul a fost distrus, fiind acoperit cu pământ și nisip. Pentru că vechea construcție nu mai putea fi reparată, primarul stațiunii a dispus ridicarea unui nou edificiu, mai solid și mai impunător. Un an mai târziu, înainte de începerea sezonului estival, simbolul Costineștiului a revenit pe plaja stațiunii. Noul obelisc, într-o formă îmbunătățită, va străjui zona dintr-un loc situat mai aproape de
 
centrul plajei. Statuia are o înălțime de 18.5 metri, cântărește 200 de tone și este format din 6 piese care sugerează catargul unei nave cu pânzele în vânt.
Pentru proiectantul său, Wilhelm Demeter, Obeliscul este un copil renăscut. Chiar dacă nu s-ar fi așteptat ca viața vechiului monument, ridicat în 1969, să fie atât de scurtă, el a primit cu mândrie, deși se afla la o vârstă venerabilă, sarcina de a-l proiecta din nou. Noul Obelisc este „mai falnic și mai frumos”.
Pe plaja Obelisc, în timpul verii, au loc deseori concerte live sau concursuri interactive cu premii.
Costinești a evoluat dintr-un mic sat pescăresc (1960) într-o destinație de vară, foarte populară printre cei tineri și în special pentru studenți. Un hotel și o serie de complexuri cu vile și bungalouri au fost create în timpul erei comuniste, acestea fiind diferite atât la stil cât și la confort : cele mai luxoase (unde apa curentă mergea permanent iar camerele erau des curățate) erau rezervate elitei uteciștilor și pionierilor, unele primind și oaspeți comuniști străini, încât unei părți din litoral i-a rămas, de atunci, porecla de „Golful francezilor”. După 1989, o parte din ele au fost modernizate dar au fost construite și altele noi, inclusiv vile, în special în partea de nord a stațiunii, cu standarde europene moderne.
Stațiunea are un lac mic în interiorul țărmului, lacul Costinești, care are o suprafață de 7 hectare, și adâncime mică, fiind înainte de inundații, separat de mare printr-un cordon de nisip. Lacul este unicul de pe litoralul României care nu este alimentat subteran. Datorită gradului de salinitate ridicat s-a format un strat considerabil de nămol folosit la tratarea bolilor reumatice.
Teritoriul localității Costinești se suprapune pe vechea vatră a unei mici colonii grecești (emporion) numită Parthenopolis.
În Evul Mediu localitatea era cunoscută sub denumirea de Stratoni pe vremea bizantinilor, apoi de Mangeapunar pe vremea turcilor, cu o populație modestă de pescari greci (și, mai târziu, Lipoveni) și de oieri Mocani și Tătari.
În perioda 1840–1940 satul a fost populat și de așa numiții germani dobrogeni, purtând în limba acestora denumirea de Büffelbrunnen (în română Fântâna Bivolilor). Numele de „Costinești” l-a luat de la Emil Costinescu (latifundiar și om politic la sfârșitul secolului al XIX-lea). În anii 1960 apare pe hartă sub denumirea de „Dezrobirea”.
<obiectiv>1181, - Mănăstirea Sf. Elena de la Mare, Costinești
Înființarea și construirea Mănăstirea Sf. Elena de la Mare a fost posibilă datorită mamei regelui Mihai, principesa Elena. Aceasta donează în anul 1921 aproximativ 100 de hectare de pământ la malul Mării Negre pentru a se ridica o mănăstire care să poarte hramul Sfinților Împărați Constantin și Elena, această mănăstire avea să poarte numele de Mănăstirea Sfânta Elena. Biserica Mănăstirii “Sfânta Elena de la Mare” adăpostește moaște ale Sfântului Nifon, Patriarhul Constantinopolului și ale Sfinților Mucenici Zotic, Atal, Camasie și Filip de la Niculițel, județul Tulcea.
Chiar dacă de multe ori liniștea izbitoare a acestui schit este în contrast cu agitația și gălăgia stațiunii tineretului, Schitul Sfânta Elena este căutat de o mulțime de turiști care doresc câteva momente de comuniune cu divinitatea.
 
Prima mențiune a acestei mănăstiri apare în anul 1934, atunci se pomenește despre Mănăstirea Sfânta Elena de la Mare, iar episcopul Gherontie al Constanței amintește despre acest lăcaș de cult ca fiind unul modest format din stareție, paraclis, clopotniță pe stâlpi și o fântână. Sfințirea mănăstirii a fost realizată și în prezența cunoscutului istoric Nicolae Iorga. În mănăstire trăiau măicuțe care însă din anul 1930 sunt înlocuite de către călugări, ca urmare a numeroaselor atacuri piraterești de la malul mării care le puneau viața în pericol. Starețul călugărilor și a mănăstirii era Eraclie Tautu, acesta a avut grijă ca viața din mănăstire să se dezvolte armonios de-a lungul anilor. Însă în urma decretului din anul 1959 mănăstirea se închide și este dărâmată de către comuniști, iar pe pământurile acesteia se ridică satul care primește numele de Schitu. Așezământul monahal se reînființează în anul 1990 cu ajutorul financiar și moral al măicuței Maria Vasile care își vinde casa și toate proprietățile și începe construirea mănăstirii. Arhiepiscopul Tomisului, Înalt Prea-Sfințitul Lucian Florea, sfințește în luna mai a anului 1996 locul în care urmează să se construiască noul lăcaș de cult, iar doi ani mai târziu se târnosirește biserica cu hramul Sfinților Împărați Constantin și Elena. Pictorii Radu Trandafir și Adrian Dumitru sunt cei care realizează pictura bisericii, aceasta ajunge să fie sfințită în luna mai a anului 2005.
Acest schit are în prezent patru măicuțe care duc o viață de obște în armonie deplină.
<obiectiv>1182, - Ana Aslan Health Spa
Ana Aslan Health Spa din Eforie Nord este un templu modern al relaxării, sănătăţii şi frumuseţii. Terapiile anti-stres și străvechile ritualuri de relaxare se împletesc cu programele de reîntinerere sau de reconturare a siluetei, centrul de la Marea Neagră fiind și o renumită bază de tratament și recuperare.
Aflat în incinta Ana Hotels Europa, elegantul centru Ana Aslan Health Spa este o oază de revitalizare pentru trup, minte şi spirit. Terapiile balneare tradiţionale cu apă sărată şi nămol sapropelic din Lacul Techirghiol sunt completate de proceduri inovatoare cu laser, ultrasunete sau ionizare.
Serviciile oferite vizează:
- masaje și terapii: masaj cu nămol, aroma relax, thali’stones, masaj shiro dara, masaj sabai, masaj ayurveda, reflexoterapie, deep tissue massage, masaj anticelulitic, lava shells massage, masaj cu pietre vulcanice, EKG, injecții intramusculare, aerosoli;
- mezoterapie: tratamente faciale; tratamente corporale;
- tratamente corporale anti-aging: diamond ceremony, golden therapy, anti-aging odyssey;
- tratamente de detoxifiere: drenaj limfatic, beautiful legs program;
- ritualuri faciale: ayurveda face lift; algo lift; thali’ source; klapp gold; diamod facial; asa klapp; algo pur; klapp vitamina A; x-treme hyaluron infusion; facial alchemy Gerovital/ Aslavital; stripexan cu Regestril; Revolution Eyes;
- slim și fit: alge bath; cellu-contour signature care; thali’ svelt silhouette wrap; cellu – contour signature care; total simulator; wrap in chocolate; cooling sculpting legs care; fitness cu/ fără instructor;
- relaxare pentru bărbați: stress relief massage; energy boost; man klapp power;
- hidroterapii: mud bath; duș subacval; hidromasaj; duș masaj Vichy; cataplasmă cu nămol; baie de plante; împachetare cu parafină; piscină cu apă sărată; jacuzzi; saună;
- sport și sănătate: kinetoterapie; hidro-kineto terapie; program pentru spate dureros; program de relaxare cervicală;
- eletroterapie: terapie cu laser; terapie cu ultrasunete; bioptron; galvano terapie.
 
<obiectiv>1183, - Aqua Park Eforie
 Aflat în Eforie Nord, într-o zonă de confort cu o largă accesibilitate, Eforie Aqua Park este primul parc acvatic destinat stațiunilor din sudul litoralului, completând astfel necesarul de agrement al întregii zone.
Cu o capacitate de peste 3000 de locuri și cu facilități similare parcurilor acvatice europene, Eforie Aqua Park se definește ca fiind unica și principala atracție turistică ce are dotări destinate tuturor categoriilor de vârstă și reușește să creeze astfel, premisele ideale pentru o vacanță perfectă. În cadrul parcului o echipa de specialiști formată din salvamari și beneficiaza de echipe de prim ajutor și de
urgență, astfel încât cei care vizitează parcul să-și poată petrece timpul liber în cele mai bune condiții. De asemenea, în fiecare zi sunt organizate spectacole și petreceri interactive pentru copii și adulți, cu invitați speciali, oameni de cultură și cântăreți celebri.
În cadrul Aqua Park Eforie pot fi găsite:
- Tobogane;
- Kids Zone: special amenajată pentru copii, unde cei mici se pot juca în siguranță în piscina special destinată, ce are o adâncime maximă de 60 de cm. Pe lângă tobogane, aici se desfășoară pe parcursul zilei diverse programe dedicate, printre care: tombole cu premii, concursuri de magie, spectacole de circ și multe surprize inedite;
- Adult Pool: piscină destinată adulților cu o adâncime maximă de 1,60;
- VIP Zone: oferă grupurilor de prieteni, familiilor sau tuturor persoanelor dornice de relaxare, un spațiu intim și o atmosferă caracterizată de standarde deosebite ale serviciilor și de un design premium;
- Food Zone: o zonă generoasă de foodcourt, unde există restaurante tip autoservire, pizzerie, cofetărie, fast food și 6 baruri tematice.
Prețul de acces în cadrul Eforie Aqua Park diferă în funcție de sezon și variază între 35 și 45 de lei pentru adulți și între 25 și 35 de lei pentru copii.
<obiectiv>1184, - Grup statuar copii, Eforie Nord
Grup Statuar copii este unul dintre monumentele istorice ale județului Constanța. Aceasta a fost realizată de către Doru Popovici și amplasată în anul 1961. Eforie Nord este a doua stațiune ca mărime. În partea de sud-vest se afla lacul Techirghiol cunoscut pentru proprietățile curative ale nămolului astfel că turismul recreativ se îmbină cu cel balnear.
Stațiunea are o largă deschidere spre mare și o faleză de peste 30 metri înălțime. Plaja de peste 3 km lungime are și porțiuni ce ating 100 m în lățime. Hotelurile, vilele, casele de odihna pot primi până la 19000 de turiști. Baza de tratament funcționează pe tot timpul anului
spațiile de cazare fiind încălzite în perioada sezonului rece. În bazele de tratament din Eforie Nord se tratează afecțiuni reumatismale inflamatorii și degenerative, bolile sistemului nervos periferic, tulburări de circulație, afecțiuni dermatologice, obezitate, afecțiuni respiratorii, sterilitate, rahitism, neurastenie.
 
O infrastructură diversificată, bazele de agrement (terenuri de sport, piscine cu accesorii pentru activități nautice, etc.) și farmecul ambientului local sunt garanția petrecerii unui concediu agreabil pe litoralul Mării Negre.
La 20 septembrie 1899, prin punerea pietrei de temelie a Hotelului Movila, pe malul mării și a Băilor Movilă, pe malul lacului Techirghiol, lua naștere Stațiunea balneară Movilă-Techirghiol prima stațiune turistică a Dobrogei.
La jumătate de km spre sudul localității Eforie, există izvoare de apă potabilă care au permis condiții bune pentru viață, astfel că s-au găsit aici trei vetre întinse de așezări străvechi: Tuzla Mică, Tuzla Mare și Cainaci. Pe aceste locuri au fost descoperite urme de viață materială traco-getică și daco- romană, care se prelungește spre timpurile noastre, cu o viețuire creștină. Peste așezările geto- romanilor, așezări românești, mai târziu, au venit și s-au stabilit turco-tătarii și alte populații în migrație.
După războiul din 1877-1878, dominația otomană a fost înlăturată din aceste locuri; teritoriul dintre Dunăre și Marea Neagră intrând în componența României.
Statul român a donat terenul de pe litoral, după 1878, marelui patriot român Mihail Kogălniceanu, drept recompensă pentru meritele sale dovedite în timpul revoluției de la 1848 și în timpul războiului din 1877 – 1878, în urma căruia ni s-a recunoscut dreptul strămoșesc asupra Dobrogei.
Cu timpul, Mihail Kogălniceanu defalcă din această întindere mare de pământ o mare parte și o restituie statului, care a împroprietărit și colonizat aceste terenuri cu români din Oltenia, iar restul va rămâne urmașilor săi de după anul 1894, anul morții marelui patriot. Urmașii lui Mihail Kogălniceanu au vândut pământul moștenit lui loan Movilă, boier din Moldova, urmaș al familiilor istorice moldovene din secolul XVI. El a luat hotărârea de a întemeia pe moșia cumpărată, o stațiune balneară între plaja mării și lac, în 1899.
<obiectiv>1185, - HOTEL BELONA
Edificiul este construit între anii 1933 - 1936 după proiectul arhitectului George Matei Cantacuzino. Se remarcă tendința în tratarea volumelor, cu registre orizontale, alternând suprafețele pline cu zonele vitrate, marcate pe alocuri de accente verticale. Clădirea amintește de silueta unui vas de linie, arhitectură ce s-a păstrat de la construirea acesteia până în prezent.
Hotelul Bellona, asemenea unui pachebot care sparge valurile, simbolizează progresul şi puterea omului asupra mării.
 Este renovat complet in 2008.
Hotelul Belona dispune de 4 etaje, lift modern, restaurant principal, autoservire, bar, parcare, terasă, centrală termică proprie, scări de acces, coridoare, rampă pentru persoanele cu handicap.
Hotelul are un număr de 67 de camere: 9 camere duble cu pat matrimonial, 23 camere cu pat dublu, 25 camere cu două paturi, baie cu cadă și vedere parțială la mare, 6 apartamente compuse din living cu canapea extensibilă și dormitor cu pat matrimonial, baie cu cadă, fără balcon, fără vedere la mare, 4 garsoniere compuse dintr-o cameră foarte mare, dotată cu pat matrimonial, canapea extensibilă și două fotolii, baie cu cadă, balcon și vedere la mare.
Toate mesele sunt servite în sistem buffet suedez în restaurantul Belona, acesta având o vedere spectaculoasă spre mare. Restaurantul din incinta hotelului este clasificat la categoria de 3*** și are o

capacitate de 100 de locuri în salon, acesta fiind dotat cu aer condiționat și 80 de locuri pe terasă, aceasta aflându-se la o distanță de 30 de metri de plajă. Barul are o capacitate de 20 de locuri și este de asemenea dotat cu aer condiționat. Hotelul dispune și de parcare proprie.
Hotelul Belona este situat în stațiunea Eforie, oraș de pe litoralul românesc, la malul Mării Negre, în județul Constanța, Dobrogea, România, compus din localitățile Eforie Nord, respectiv Eforie Sud. Orașul a fost fondat în 1966 prin unificarea administrativă a actualelor localități componente. La recensământul din 2011 avea o populație de 9.473 locuitori.
Eforie Nord, a doua stațiune ca mărime, este o stațiune cu regim balneoclimateric permanent. În partea de sud-vest se află lacul Techirghiol cunoscut pentru proprietățile curative ale nămolului, astfel că turismul recreativ se îmbină cu cel balnear.
Stațiunea este situată pe fâșia litorală dintre lacul Techirghiol și Marea Neagră, între Agigea la nord și Eforie Sud la sud, la circa 15 km de Constanța.
Eforie Sud, partea de sud a orașului, a fost fondată de Ion Movilă în 1899, când acesta a ridicat un hotel numit Băile Movilă (Movilă Spa). În 1928, băile au fost redenumite Carmen-Sylva, după pseudonimul reginei Elisabeta a României. În 1950, după instaurarea regimului comunist, numele orașului a fost schimbat din nou în Vasile Roaită, numele unui muncitor de la atelierele Grivița ce s-a remarcat în timpul grevei din 1933. În 1962, orașul a fost redenumit Eforie Sud. În 1966, orașul Eforie a fost creat prin unirea celor două localități Eforie Nord și Eforie Sud. În mod formal Eforie Sud este centrul administrativ iar Eforie Nord este localitatea dependentă.
<obiectiv>1186, – GEAMIE
Povestea celui mai nou lăcaș de cult musulman din țară a început sâmbătă 23 iunie 2017, în orașul Eforie Sud, unde a avut loc ceremonia de inaugurare a primei geamii din localitate, ceremonie care a strâns peste 150 de oameni sub cupola cea nouă.
Geamia a fost construită sub directa îndrumare a Muftiatului Cultului Musulman din România. Construcția acestui lăcaș a început în anul 2003 și a fost realizată cu ajutorul Primăriei și a Consiliului Local, prin sumele alocate. Pe lângă Primăria orașului Eforie, pe lista de onoare a celor ce au donat sume importante pentru ridicarea acestei geamii se află și Departamentul de Culte al Turciei, oameni de afaceri,
Institutul Ecumenic din Geneva și Comunitatea Musulmana din Eforie Sud.
Pr.prof. Ioan Sauca, directorul Institutului Ecumenic din Geneva a declarat că "din întâmplare, când eram mai mic, am locuit într-o familie de musulmani din Eforie Sud și am rămas foarte impresionat de cât de strânse sunt legăturile în această comunitate. Ridicarea acestei geamii este un act motivat teologic. Toți aparținem aceluiași părinte creator. Atât Biblia, cât și Coranul, ne învață legea dragostei și a bunei înțelegeri.".
Comunitatea musulmană respectă, de veacuri, anumite tipicuri, cum ar fi cel al descălțării, la ușă și al separării bărbaților de femei.
Pentru localnici Geamia înseamnă locul de adunare, de cunoaștere, de comunicare, locul unde imamul propovăduiește mesajul divin chemându-i pe credincioși la rugăciune.
La ceremonia oficială de inaugurare au mai participat: o delegație formată din patru muftii din Bulgaria, Haluk Agca - Consulul General al Republicii Turcia la Constanța, Ahmed Erdem – atașatul pe servicii religioase în cadrul Consulatului General al Turciei și imamii Comunităților Musulmane. În ziua de sâmbătă, 1 decembrie 2011, cu prilejul sărbătoririi Zilei Naţionale a României, a fost inaugurat al doilea monument dedicat eroilor musulmani. Evenimentul a fost organizat de către Comitetul Geamiei din Eforie Sud.
 
Iniţiatorul şi realizatorul acestui monument este domnul Nedret Abduraman, preşedintele Comitetului Geamiei din localitate.
Monumentul este situat în incinta Geamiei şi este dedicat eroilor tătari şi turci musulmani care s-au jertfit pentru România în cele două războaie mondiale.
<obiectiv>1187, - PARCUL MOVILA
Parcul Movila poartă numele fondatorului stațiunii Eforie, Ioan Movilă fost boier moldovean, urmaș al marii familii boierești moldave a Movileștilor, ce a trăit la sfârșitul secolului al XIX-lea. La 20 septembrie 1899 a pus piatra de temelie a viitoarei stațiuni balneo- climaterice din zilele noastre, Eforie.
Ioan Movilă a creat stațiunea Techirghiol-Movilă
(numită ulterior Băile Movilă, Carmen Sylva și Vasile Roaită) pe terenul cumpărat de la moștenitorii lui Mihail Kogălniceanu. Mihail Kogălniceanu primise acest teren drept recompensă pentru patriotismul dovedit în Revoluția de la 1848 și în
Războiul de Independență al României (1877-1878).
În anul 1924, la împlinirea a 25 de ani de la întemeierea stațiunii balneare Techirghiol, s-a bătut o medalie comemorativă, din argint și bronz, având pe avers chipul întemeietorului acesteia, Ioan I. Movilă.
Locuitorii orașului Eforie au ridicat o statuie în Parcul Central al orașului în cinstea acestuia.
El a luat hotărârea de a întemeia pe moșia cumpărată, o stațiune balneară între plaja mării și lac, în 1899. Cu fonduri din exploatarea moșiei sale și cu împrumuturi făcute la băncile vremii, Movilă inițiază aducerea unor medici și chimiști din Viena pentru analiza apei și a nămolului apoi începe construcția celor două hoteluri - azi Hotel Parc și un sanatoriu pentru băi calde de nămol cu 50 de cabine. Planurile de construcție sunt făcute și conduse de arhitectul Ivanovici și inginerul Zissu, iar pentru construcție au fost aduși meșteri zidari cu familiile, cum au fost familia Panait și Cristu, cărora le și construiește locuințe provizorii. În primăvara anului 1902, construcțiile au fost terminate, iar Movilă a întreprins o amplă acțiune de reclamă în țară și peste hotare pentru a atrage vizitatori. Băile și hotelurile au fost deschise în perioada 15 iulie-15 august 1902. Apoi Ioan Movilă a mai luat hotărârea de a parcela și moșia dintre ape, în locuri de casă, pe care să le vândă cu scopul de a se clădi aici și alte vile și hoteluri pentru turiști. La 15 ianuarie 1904 Ioan Movilă moare, dar familia condusă de Elena Movilă continuă vânzarea locurilor de casă pe care se construiesc noi vile și hoteluri începând din anul 1905.
În perioada 1903-1906 se construiesc aproximativ 50 de vile și hoteluri ca: vila Colonel Negrea, vila Cleopatra (azi Cupidon), vilele Sachelarie, Călinescu, Smântânescu, Predescu, Flora, hotelul Popovici si vila Ing. Zissu construită alături de hotel Parc, vilă care a fost reparată și refăcută în 1967. Tot în această perioadă, se construiesc și anexele comerciale ale centrului, clădiri care astăzi sunt locuințe.
Conducerea administrativa a fost îndeplinită în perioada 1918-1927 de către Primăria satului Tuzla. În 1928 stațiunea Movila a devenit comună rurală, iar în 1929 comuna urbană si i se schimbă numele in Carmen Sylva. Din 1948, statunea s-a numit Vasile Roaita, iar din 1962 numele i s-a schimbat în Eforie Sud.
 
<obiectiv>1188, - Ansamblul Vasile Cotovu, Hârșova
 Ansamblul Vasile Cotovu este format din două monumente: fosta școală și locuința directorului. clădirea a fost clădită sub stricta supraveghere a arhitectului Anghel Saligny, la inaugurarea sa a participând însuşi Regele Carol I, iar camerele sale au adăpostit prima bibliotecă, dar şi primul muzeu regional al Dobrogei.
Ansamblul Vasile Cotovu din Hârșova a fost ridicat la începutul secolului XX la inițiativa ilustrului dascăl Vasile Cotovu, fiul lui Ioan Cotovu, și a respectat, la fel ca și biserica din spatele ei, planurile arhitecturale ale lui Anghel Saligny. Inaugurarea pe 1 mai 1904 a clădirii s-a făcut cu salve de tun și prezență regală. Instituția
muzeală de pe malul Dunării are și un element de unicitate: este singurul muzeu din România deschis în perioade istorice și împrejurări diferite, de trei regi. Astfel, Muzeul de la Hârșova a fost inaugurat la 1 mai 1904 de regele Carol I şi Regina Elisabeta, care efectuau un voiaj pe Dunăre, împreună cu Familia Regală şi membrii Guvernului. Și așa, se deschideau totodată porțile unei impresionate școli de stat ce avea 8 săli de clasă uriașe, 4 pentru fete și tot atâtea pentru băieți, cancelarie și dependințe. Aceasta adăpostea și o bibliotecă școlară cu 5.000 de volume, dar și un muzeu cu 15.000 de piese, și nu doar de arheologie. A fost considerat atunci primul muzeu regional al Dobrogei. După primul război mondial, ansamblul a suferit mari distrugeri, iar muzeul a fost mutat în casa învățătorului. Vasile Cotovu a refăcut vechile colecţii, a adunat piese noi şi a redeschis muzeul în propria casă, el funcţionând în această locaţie şi în perioada interbelică.
În anul 1926, Regele Ferdinand şi Regina Maria au fost prezenţi la reinaugurarea muzeului, iar autorităţile şi locuitorii oraşului au cinstit evenimentul printr-o placă de marmură, care a fost aşezată pe frontonul clădirii. În primii ani ai comunismului, Vasile Cotovu a decedat, iar muzeul a fost desfiinţat, casa sa devenind o anexă a şcolii din oraş, iar placa de marmură a fost acoperită cu mortar. Școala veche a funcționat până în 1962, apoi a fost transformată în internat al liceului din oraș, iar în cele din urmă închisă.
Ansamblul arhitectural poate fi văzut de pe stâncile ce îmbracă malurile Dunării, fiind nu numai emblema culturală a orașului Hârșova, ci și a întregii Dobroge.
<obiectiv>1189, - Biserica Sf. Constantin și Elena, Hârșova
Biserica a fost sfinţită la 8 septembrie 1908 cu hramul “Sfinţii Împăraţi Constantin şi Elena” ce-l poartă şi astăzi, de către Preasfinţitul Episcop al Galaţilor. În timpul războiului din 1916 biserica a fost profanată de către armata turcă, fiind transformată în grajd de cai. S-a resfinţit în 1919, redându-se cultului cu aceeaşi frumuseţe.
Temelia bisericii se află săpată în piatră naturală, peretii sunt facuţi din cărămidă nepresată. Stilul bisericii este bizantin în
 
formă de cruce. Acoperişul este din tablă galvanizată. Biserica are 7 turle, 2 principale, una centrală înconjurată de 4 mai mici şi are încăperile obişnuite lăcaşurilor ortodoxe: pronaos, naos şi altar. Interiorul bisericii primeşte lumină suficientă prin 26 de ferestre, în loc de geamuri biserica fiind împodobită cu vitralii şi de un policandru cu 72 de lumini. Toată pictura bisericii a fost executată de către pictorul ploieştean Toma Vintilescu. Pronaosul bisericii are o lăţime de 27,30 m şi o lungime de 17,10 m. Este susţinut de 6 stâlpi masivi cu capiteluri frumos ornate, are 35 de strane, 22 pe partea dreaptă şi 13 pe partea stângă.
Naosul este despărţit de pronaos printr-o deschidere largă. Are 37 de strane din care 2 sunt arhiereşti, primeşte lumină prin 6 ferestre. Altarul are lăţimea de 4,60 m şi lungimea de 8,50 m. Este prevăzut cu Diaconicon pe partea dreaptă şi Proscomidiar pe partea stângă. În interiorul altarului se află Sfânta Masă pe care se găsesc obiecte sfinte: Sfânta Evanghelie, antimisul, chivotul şi Sfânta Cruce. Tot altarul este predominat de figura Maicii Domnului. În registrul inferior sunt reprezentate Chipurile Sfinţilor Ierarhi de seamă ai Bisericii Ortodoxe. Culorile măiestrit armonizate, bogăţia detaliilor, diversitatea fizionomiei personajelor, conferă acestor picturi o mare valoare artistică.
Biserica actuală se află aşezată în partea de Apus a oraşului, pe un masiv de piatră calcaros ce s-a aflat în interiorul fostei cetăti romane Carsium. Din fosta cetate nu a mai rămas decât o bucată de zid gros de 2 m, care se găseşte în partea de S a oraşului.
<obiectiv>1190, - Cetatea Carsium, Hârșova
Cetatea romană şi romano-bizantină Carsium s-a construit, probabil, peste o fortificaţie getică, încă din a doua jumătate a secolului I d.Hr. La începutul secolului al II-lea p. Chr., în timpul războaielor dacice, în anul 103 p. Chr., împăratul Traian întăreşte fortificaţia cu ziduri din piatră. Cetatea este menţionată frecvent în toate documentele antichităţii începând din secolul al II-lea p. Chr., până în secolul al VII-lea (Ptolemeu, Tabula Peutingeriana, Itinerarium Antonini, Notitia Dignitatum, Hierocles, Procopius, Geograful din Ravenna) cu numele de Carsum, Carsio, Carso, Carsos. Cel mai probabil,
toponimul are origine tracică şi este legat de aspectul stâncos al locului. Cetatea a fost clădită pe malul Dunării în apropierea celui mai important vad de trecere spre Câmpia Ialomiţeană. Pe aici se asigura trecerea rapidă a mărfurilor de pe litoralul vestic al Mării Negre spre comunităţile umane din spaţiul sud-estic carpatic. De asemenea, cetatea a avut rolul de a asigura paza şi apărarea celui mai important vad de trecere peste Dunăre care asigura legătura dintre comunităţile din Câmpia Română cu cele de pe litoralul vestic al Mării Negre, mai târziu cu lumea din sudul Peninsulei Balcanice. Pentru primele secole creştine aici a existat o viață economică înfloritoare. Dovadă sunt elementele de arhitectură descoperite încă din secolul trecut, confecţionate din marmură, numărul mare de descoperiri – vase din ceramică, monede, sticlă. O viaţă comparabilă cu cea din marile metropole.
Sursele istorice indică distrugerea repetată a cetăţii şi refacerea ei în timpul împăraţilor Constantin cel Mare şi Justinian. Cercetări mai vechi, dar şi cele recente, au descoperit materiale arheologice de mare valoare ştiinţifică şi muzeografică atât în fortificaţie, cât mai ales în necropolele acesteia. La Hârşova se cunoaşte cel mai mare număr de stâlpi miliari (borne de drum roman) din Dobrogea: zece până în prezent. Acest fapt demonstrează că autorităţile au reparat şi întreţinut, în antichitate, în condiţii
 
optime, permanent, drumurile care-i asigurau legătura fie de-a lungul limesului dunărean, fie în interiorul provinciei cu celelalte aşezări. De aici rezultă şi importanţa localităţii antice ca zonă comercială şi de tranzit, cum demonstrează descoperirile de excepţie făcute de-a lungul timpului.
<obiectiv>1191, - GEAMIA MAHMUD
Geamia Sultan Mahmud (Sultan Mahmut cami) este cea mai veche clădire din Hârșova și unul din cele mai importante monumente istorice. Aceasta a fost construită în anul 1812, în timpul domniei sultanului Mahmud al II-lea.
Definitoriu pentru acest edificiu este minaretul, care îi marchează apartenența la religia musulmană și totodată aduce un element de diversitate în orașul Hârșova, un bun exemplu de conviețuire armonioasă între oameni de religii diferite, care se respectă reciproc.
Hârșova este o localitate cu vechime de șapte milenii. În partea de sud-est a localității, pe malul Dunării, se găsește o așezare neo-eneolitică dezvoltată sub forma unei ridicături de cca. 12 m ca urmare a distrugerii și refacerilor succesive a locuințelor din lut. Cercetările de aici au identificat o comunitate umană care s-a ocupat cu vânătoarea, pescuitul, cultivarea pământului și creșterea animalelor. Au fost identificate, prin cercetări, schimburi comerciale cu comunități de pe spații mult mai îndepărtate. Epocile următoare sunt bine ilustrate. Pe vatra localității se găsesc mai multe așezări de epoca bronzului și fierului. În antichitate, comunitățile de aici au cunoscut cea mai mare dezvoltare. Acestea s-au aflat în strânsă legătură cu orașele de pe litoralul vestic al Mării Negre (Histria și Tomis, cu deosebire). Epoca romană a marcat puternic istoria oamenilor de aici. Cel mai probabil, în a doua jumătate a secolului I p. Chr. s-a clădit fortificația cunoscută în izvoarele romane cu numele Carsium. Cetatea este distrusă
în epoca marilor invazii și refăcută tot de atâtea ori.
Între secolul al XV-lea și prima parte a secolului al XIX-lea este fortificație otomană. Orașul cunoaște o mare înflorire. La 1651 Evlia Celebi face o descriere a acestuia: avea 1600 case, geamii, băi, bazar și era apărat de un zid de 3000 pași.
În secolul al XIX-lea aici sosesc mocanii ardeleni care construiesc orașul modern. Centrul acestuia se afla pe malul Dunării. În jurul portului se construiesc pravalii, depozite, bănci, iar pe dealul dinspre vest, o scoală monumentală și o biserică pe măsură. Școala a adăpostit și un muzeu, primul muzeu regional al Dobrogei. În timpul primului război mondial orașul a fost ars în întregime. Distrugeri mari s-au făcut și în al doilea război mondial. Epoca regimului comunist a marcat începutul decăderii orașului. Dintr-un centru al comerțului cu cereale, centru administrativ și judecătoresc, a fost reclădit cu o noua identitate. Au fost închise Judecătoria, Procuratura, Muzeul. Economia a căpătat un caracter meșteșugăresc. Lipsit de resurse, orașul a decăzut. Mulți locuitori au migrat spre orașele învecinate (Tulcea, Constanța, Slobozia ). În ultimii ani ai regimului comunist, toate clădirile vechi, istorice din partea centrală a orașului, lasate special în ruină, au fost demolate și s-au construit blocuri. În vecinătate s-a ridicat și o platformă industrială unde s-a construit o întreprindere de sîrmă și cabluri care funcționează și parțial un șantier naval ruginit astăzi. La 20 de ani după prăbușirea regimului comunist, localitatea nu-și regăsește vechiul destin. Cei care au administrat localitatea visează încă să o facă un puternic centru industrial, ceea ce este imposibil, în lipsa unor resurse naturale și infrastructuri adecvate. Așa se face că de pe stema orașului adoptată în 1933, crucea și semiluna au
 
fost înlocuite cu semiroata dințată, simbol al unei industrii aproape inexistente, și ancora, simbol portuar, dar și al speranței, în cazul de față, cu totul întâmplător.
<obiectiv>1192, - Muzeul Carsium, Hârșova
Muzeul ilustrează, cu cele mai reprezentative descoperiri de la Hârşova şi împrejurimi, dezvoltarea civilizaţiei materiale şi spirituale din spaţiul dunărean, începând din neolitic şi până la începutul epocii moderne. Sunt expuse piese cu valoare deosebită, unele prezentate în expoziţii internaţionale sau naţionale, tipice culturilor neolitice (Hamangia, Gumelnita), culturii epocii metalelor, civilizaţiei romane, romano-bizantine şi medievale la Dunărea de Jos.
Muzeul de la Hârşova a fost organizat de învăţătorul Vasile Cotovu, fiul lui Ioan Cotovu întemeietorul şcolii de stat din oraş, în primii ani ai
secolului al XX-lea, în clădirea vechii şcoli. Muzeul este deschis împreună cu şcoala la 1 mai 1904 în prezenţa Regelui Carol I, a Reginei Elisabeta, Principelui Ferdinand, Principesei Maria, aflaţi, împreună cu alţi membri ai Familiei Regale şi Guvernului, în excursie pe Dunăre. Toţi au semnat, cu această ocazie, în Cartea de Aur a Muzeului Regional al Dobrogei, cum s-a numit instituţia la vremea respectivă. În timpul primului război mondial, muzeul este distrus în întregime. Este reorganizat şi inaugurat oficial, pentru a doua oară, de această dată în locuinţa personală a directorului şcolii, la 29 mai 1926, de Regele Ferdinand şi Regina Maria. În primii ani ai regimului comunist este desfiinţat, piesele arheologice sunt duse la muzeul din Constanţa, iar colecţiile de artă, etnografică, geologică, fotografică, sunt împrăştiate. După 1975 a fost reluată ideea reînfiinţării muzeului de la Hârşova şi pe măsură ce au început cercetările, în aşezarea neolitică, în anul 1985, în necropolele, aşezarea civilă ori fortificaţiile antice, în anii 1987 - 1989 şi mai ales după 1993, ca urmare a cantităţii uriaşe de materiale arheologice de importanţă excepţională, aceasta a devenit o necesitate imperioasă. Muzeul a fost rezultatul strădaniei dascălului, a copiilor şi locuitorilor oraşului, care au adunat de-a lungul timpului fragmente de inscripţii, vase şi fragmente, monede, tablouri, roci, costume populare. Activitatea Muzeului „Carsium” se axează pe două direcţii principale: prezentarea rezultatelor cercetărilor arheologice de la Hârşova din ultimele decenii, deosebit de valoroase pentru istoria şi muzeografia românească, pe de o parte, şi educarea locuitorilor oraşului, în scopul cultivării unei noi atitudini faţă de mărturiile trecutului, indiferent de mărimea acestora, starea de conservare sau materialul din care este confecţionat, pe de altă parte; asigurarea cadrului logistic pentru dezvoltarea cercetării arheologic la Hârşova, într-o concepţie modernă, degrevând astfel instituţiile centrale de această responsabilitate. Vechimea instituţiei, expoziţia cu materiale de importantă deosebită pentru istoria românească dar şi cea europeană, dar nu în ultimul rând faptul că a fost redeschis de fiecare dată de Regii României, fac din acest muzeu mic o instituţie mare în peisajul muzeografic şi turistic la intrarea în Dobrogea.
<obiectiv>1193, - Cetatea Histria
Cetatea Histria a fost întemeiată la mijlocul secolului al VII-lea î.e.n. (anul 657 î.e.n. după istoricul Eusebius) de colonişti veniţi din Milet, pe malul lacului Sinoe, “la o depărtare de 500 de stadii de gura sacră a Istrului” (după cum precizează Strabon). Orașul a avut o
  
dezvoltare neîntreruptă timp de 1300 de ani, începând din perioada greacă și până în epoca romano- bizantină.
După o distrugere violentă, către sfârşitul sec. VI î.e.n., în plină perioada clasică, un nou zid de incintă reduce la jumătate suprafaţa iniţială a oraşului. În această perioadă Histria cunoaşte un regim democratic, aderarea la Liga Maritimă Ateniană, comerţ intens şi chiar monedă proprie.
Încercarea primului val de sciţi de a se stabili în sudul Dunării, precum şi răzvrătirile cetăţilor pontice împotriva lui Lysimach aduc cetăţii o nouă distrugere, către sfârşitul sec. IV î.e.n. În secolele următoare oraşul se reface şi trăieşte o nouă înflorire, mai ales primele alianţe cu unele căpetenii ale geţilor (Zalmodegikos, Rhemaxos). Secolul I î.e.n. aduce noi frământări şi pericole externe: regele Pontului, Mithridates VI Eupator, trimite trupe la Histria, iar în anul 72 î.e.n. primele armate romane scot coloniile vest-pontice de sub influenţa lui Mithridate, iar câţiva ani mai tarziu, regele get-dac Burebista cuprinde cetatea sub stăpânirea sa. Odată cu moartea lui Burebista cetatea trece sub stăpânire romană, încheindu-se astfel perioada de autonomie. Sub stăpânirea romană cetatea cunoaşte o nouă înflorire.
Săpăturile arheologice, începute încă din 1914, au scos la iveală, pe lângă zidurile incinta mai sus amintite, o serie de monumente remarcabile, datând din diferite perioade din existenţa cetăţii. De asemenea, săpăturile au oferit un bogat material arheologic, cea mai mare parte fiind expusă în muzeul cetăţii: sculpturi, reliefuri, materiale de construcţie, înscripţii, ceramică (grecească şi romană), sticlărie, obiecte din metal.
Astfel, Histria, cea mai veche aşezare urbană din ţară, a fost descoperită începând din anul 1914, de săpăturile marelui istoric şi arheolog Vasile Pârvan.
Numele cetății Histria (Istria în limba greacă), e dat de denumirea fluviului Istros, cum era denumită Dunărea de către greci.
Așezarea era înconjurată de un puternic zid de apărare (numai partea vestică a zidului cetății avea 10 turnuri și două porți), era alimentată cu apă prin conducte lungi de peste 20 de kilometri, care alimentau și termele construite în epoca romană, străzile erau pavate cu piatră, și poseda atât instituții de educație fizică (gymnasion) cât și cultural-artistice (museion).
Necropola, situată în afara orașului antic, cuprinde numeroși tumuli funerari și un număr mic de morminte plane. Cel mai des utilizat rit funerar în perioada construcției tumulilor a fost incinerația. Tumulii din necropola de la Histria au în infrastructura lor un șanț periferic, o platformă funerară și o centură din pietre de tipul șisturilor verzi aflorate la limita estică a cetății. Unii tumuli au patru-cinci metri înălțime, alții sunt mai mici. În centrul movilei sunt morminte unde, lângă mort, sunt depuse vase, în special amfore.
Cod 1194- Complexul Arheologic Histria
Complexul Muzeal Histria adăposteşte unele dintre cele mai importante descoperiri din cetate şi din teritoriul său. Colecţia este alcătuită din vase ceramice şi de piatră, obiecte de uz personal şi casnic, sculpturi, piese de arhitectură, inscripţii. Ele sunt repartizate pe epoci (greacă şi romană, romană târzie), urmărindu-se succesiunea lor în timp. Astfel, sălile de la parter sunt destinate Histriei arhaice, clasice şi elenistice, iar cele de la etaj Histriei romane şi romane târzii.
La intrare poate fi admirată o frumoasă friză de marmură, aparţinând unui monument histrian de la sfârşitul secolului al II-lea–începutul secolului I î.d.Hr.
 
Ea a fost identificată in imediata vecinătate a bazilicii civile, aflate pe latura de sud a străzii ce porneşte de la poarta principală a cetăţii, spre est. Realizat în stilul neoatic, relieful are reprezentate pe faţa anterioară imaginile lui Apollo, Hephaistos, Poseidon, Eros, Aphrodita, Athena, Zeus, Hermes şi Hera, iar pe cele laterale figura lui Apollo în ipostaza de Helios. În prima sală (în formă de L), după o vitrină în care sunt expuse principalele publicaţii referitoare la Histria, urmează alte cinci ce cuprind fragmente ceramice aparţinând culturilor Hamangia (eneoliticul timpuriu, cca 5 000–4 500 a.Chr.) şi Babadag (secolele XI–VII a.Chr.) (vezi harta). Între ele o statuie menhir, descoperită la Hamangia (Baia) într-un tumul ce datează de la începutul epocii bronzului (începutul mileniului al III-lea a.Chr.). Urmează o serie de vitrine ce cuprind ceramică arhaică (sfârşitul secolului al VII-lea–secolul al VI-lea a.Chr.): greco-orientală (boluri,amfore de Clazomene), corintică, atică cu figuri negre, fragmente de vase de piatră, statuete votive de teracotă, un pond de malahit.
În sala următoare poate fi observat un fragment de kuros (marmură, 560–550 a.Chr., probabil stil milesian) şi un foarte frumos capitel de antă, datând din prima jumătate a secolului al V-lea a.Chr. Alături de acest impozant capitel, alte fragmente arhitectonice din marmură, aparţinând decoraţiei aceluiaşi edificiu sau altor temple, întregesc imaginea excepţionalei dezvoltări a cetăţii în secolele al V-lea şi al IV-lea a.Chr.
Părăsind sălile de la parter, vizitatorul poate admira o serie de altare, stele şi alte sculpturi cu caracter votiv sau funerar. Amintim doar altarul închinat lui Asklepios, în care este amintită originea cultului acestui zeu: oraşul Pergam. Pe partea dreaptă sunt expuse şi unele piese arhitectonice: capiteluri ionice, ionice cu impostă (paleocreştine), precum şi un capitel corintic de epocă romană târzie.
<obiectiv>1195, - Cetatea Callatis
Cetatea Callatis a fost întemeiată, conform izvoarelor literare antice, la sfârşitul secolului VI î.d.Hr., de către coloniştii dorieni veniţi din Heracleea Pontică. Cetatea a fost ridicată la porunca unui oracol pe locul unei aşezări getice numită Cerbatis sau Acervetis. Despre întemeierea cetăţii Callatis avem informaţii de la o serie de scriitori antici printre care îi amintim pe: Ptolemeu, Strabon,
Memnon, Ovidiu, Pliniu cel Bătrân, Arian, Pseudo-Skymnos, Demetrios din Callatis şi Scylax din Cariadna.
În secolul IV î.d.Hr. cetatea înregistrează o mare dezvoltare economică, social-politică, relevată atât de izvoarele scrise, cât și de descoperirile arheologice. Orașul dispune de un teritoriu rural pe care-l exploatează, atelierele sale produc din plin și se bucura de un regim democratic dupa modelul cetăților-state din sudul egeean. Ridică acum puternicele ziduri care o apară dinspre uscat, se amenajează instalații portuare, se construiesc temple, edificii publice și civile, se ridică monumente. La cetatea Callatis au fost bătute monede, primele datând din jurul anului 300 i.e.n., acestea fiind confectionate din argint și aveau reprezentate pe o parte capul lui Heracles, iar pe cealalta, simbolurile oralului: tolbă, arc, măciucă și spice de grau. Mai târziu, au apărut monedele din bronz, care reproduceau pe avers imaginile zeilor Dionysos, Apollon, Athena, Hermes, Demetra, iar pe revers prescurtarea numelui cetății, Kala sau Kalla.
Înzestrată cu un port adăpostit, ziduri puternice și hinterland fertil, cetatea Callatis a cunoscut o deosebită prosperitate în secolul IV si III i.Hr. în pofida pericolului dominației macedonene, a unui asediu (310-309 i.Hr.) al regelui trac Lisimah și a eșuării proiectelor sale de a prelua, împreună cu Histria, portul orașului Tomis. Chiar și după moartea lui Alexandru cel Mare și a lui Lisimah, în secolul III si II i.Hr. cetatea mai emitea încă stateri de aur, având pe avers chipul celor doi monarhi și pe reversele respective, o Victorie înaripată și Atena cu o Victorie în palmă.
În paralel cu înfloritoarea viață economică, la Callatis se desfășura și o susținută activitate artistică, dovedită de obiectele descoperite aici: obiecte fine de sticlă, statuete de lut ars suflate cu aur (tanagrete), statui și monumente de marmură.
 
În ceea ce privește vestigiile arheologice, ceea ce cunoaștem și a fost descoperit în urma săpăturilor, este zidul construit în vremea romană târzie. Historia Augusta, cronica oficială a Imperiului Roman, amintește că împaratul Gallenius a trimis doi arhitecți din Bizanț, pe Cleodamos și Athenaios, să refacă fortificațiile orașelor de pe coasta dobrogeană a Mării Negre.
În colțul de Nord-Est al cetății se află basilica. Ansamblul acesteia se compune din trei părți: basilica propriu-zisă, atrium-ul și palatul. Acesta datează din secolul al V-lea d.Hr. Basilica propriu-zisă, servind ca lăcaș de cult creștin, orientată neobișnuit Nord-Sud, prezintă importante asemănări atât ca plan, cât și ca tehnică cu edificii de același tip din Siria. Este, se pare, opera unui arhitect sirian și servea drept sediu al episcopiei orașului.
<obiectiv>1196, - Geamia Esmahan Sultan
Geamia a fost construită în anul 1525 de fiica sultanului Selim al II-lea(1566-1575), care era soţia lui Sokollu Mehmed Paşa, vizirul tatălui său. Geamia este înconjurată de un cimitir musulman, la fel de valoros prin vechimea sa, atât din punct de vedere cultural, cât şi spiritual, ce conţine morminte vechi de peste 300 de ani. Construcția este din piatră cioplită pe loc de meșterii pietrari turci și are o grosime de 85 cm. De specificat este faptul că zidăria din blocuri de piatră a fost făcută fără a se folosi vreun liant, ci folosindu-se scoabe din oțel turnate pe loc în orificii făcute în piatra (zidărie în stil otoman). Aceeași tehnologie a fost folosită și la ridicarea minaretului,
iar piatra cioplită îi conferă acesteia zveltețea și proporția ideală.
Fântâna rituală, aflată în curtea geamiei, a fost construită cu piatră provenită dintr-un vechi mormânt roman. După 1989 geamia a fost reamenajată cu ajutorul Primăriei Municipiului Mangalia. În perioada comunistă instituţia de cult fusese năpădită de buruieni, iar cimitirul nu mai era delimitat de niciun fel de gard. La câţiva ani după Revoluţie, mormintele turceşti, vechi de peste 300 de ani, precum şi moscheea propiu-zisă, au fost recondiţionate, iar curtea a fost împrejmuită cu un gard înalt. Comunitatea turco-tătară numără la Mangalia, în prezent, mai bine de 3.000 de credincioşi musulmani. Dintre aceştia, vârstnicii sunt cei care vin în fiecare zi la rugăciunile rituale. Rugăciunea islamică se practică zilnic, de cinci ori, iar chemarea imamului se face auzită în tot oraşul: Allahu Akbar! – Allah e mare!
Femeile musulmane nu au voie să asiste la rugăciunile din geamie, decât la anumite sărbători (de exemplu la sărbătoarea naşterii Profetului Mahomed, sau ziua în care Coranul a început să fie revelat). Nici măcar în zilele de vineri, sărbătorite de musulmani, ele nu au voie să participe la slujbe. Când vin la moschee ele stau întotdeauna către intrare, în spatele bărbaţilor. În prezent geamia poate fi vizitată de turişti şi locuitorii oraşului, iar hogea Halil Ismet de la Esmahan Sultan le prezintă acestora istoria lăcaşului de cult.
În anul 2008 au avut loc lucrări de refacere din temelii a moscheii. Acoperișul a fost decopertat spre a fi înlocuit cu unul nou. În interior s-a refăcut tencuiala iar minaretul, care era foarte înclinat, a fost adus la starea inițială. S-a refăcut și fântâna din curte, ce fusese astupată în 1959, iar apa va fi folosită din nou pentru ritualul spălării morților.
<obiectiv>1197, - Herghelia Mangalia
Herghelia Mangalia nu a fost aşezată aici întâmplător, ci s-a ţinut cont de condiţiile geoclimaterice de formare a rasei arabe. Condiţiile de climă deosebite au permis formarea unui cal arab de Mangalia cu calităţi deosebite.
  
Herghelia de la Mangalia este cea mai mare din Sud-Estul Europei și este populată numai de cai de rasă: pursânge arab, semigrei si câțiva ponei. Herghelia este un loc cu tradiție, fiind înființată încă din 1926. Atunci, la Mangalia erau crescuți cai arabi aduși de la hergheliile din Jegălia, Cislău și Rădăuți. Între 1936 și 1941, herghelia a importat din Polonia noi „linii“ de armăsari pursânge: El-Sbaa și Nedjari. Suprafața Hergheliei Mangalia depășește 580 de hectare, din care peste 400 de hectare sunt cultivate cu plante furajere, care asigură necesarul de hrană pentru cei peste 350 de cai. Hipodromul Mangalia, unicul din țară special conceput pentru cursele de galop, se întinde pe o suprafață de 19 hectare. Aici se desfășoară, pe timpul verii, în lunile iulie-septembrie, curse de cai la care participă herghelii și crescători particulari din toată țara.
În afara profilului zootehnic, Herghelia constituie şi un excelent centru de agrement şi atracţie turistică. Complexul dispune de un hipodrom de trap şi galop bine amenajat, iar în incinta unităţii se practică echitaţia, se pot efectua plimbări de agrement – călare sau cu trăsura – de-a lungul Mării Negre.
Armăsarii pursânge arab sunt antrenați zilnic de cei 8 jockey ai hergheliei, ce răspunde, fiecare, de câte cinci exemplare. Antrenamentul de 8 ore pe zi pentru fiecare dintre jockey alternează reprize de trap, galop, galop întins și plimbări ușoare.Cel mai frumos spectacol îl oferă caii scoși pe malul mării, periodic, unde sunt antrenați mai multe ore, spre bucuria localnicilor, martori ai unui spectacol rar, între stațiunile Saturn și Venus. Un cal bine îngrijit poate ajunge, de obicei, la 30 de ani de viață. „Recordman"-ul de vârstă de la Herghelia Mangalia a fost Nedjari, armăsarul Regelui Mihai, care a murit la venerabila" vârstă de 34 de ani, în 1946.
Activitățile ce pot fi desfășurate:
1. Circuit – prezentare herghelie cu ghid (45 min) 2. Cursuri echitație – cu instructor
3. Festivități ecvestre
4. Circuit obstacole
5. Tir cu arcul
6. Seri tradiționale românești cu program artistic – dansuri și obiceiuri populare
– petreceri cu taraf
– mâncăruri tradiționale românești.
<obiectiv>1198, - Mormântul cu papyrus, Mangalia
Fiind descoperit în 1959 întâmplător în urma unor lucrări de urbanism din Mangalia – România, cel mai vechi papirus din Europa a stat ascuns într-un mormânt situat în afara vechii cetăți grecești Callatis, într-o zonă de necropole cu câteva zeci de morminte.
Cel mai important mormânt din necropolă înconjurat de un simbolic inel de piatră conținea un sarcofag de bronz, două coroane de lauri din bronz aurit, obiecte din aur , monezi, ofrande ale unui defunct bărbat,
posibil legiuitor, preot ori nobil. În mâna acestuia a fost descoperit cel mai vechi papirus din Europa a cărui vechime a fost stabilită după prezența monezilor (drahme din perioada lui Filip II) aparținând secolului IV î.e.n. existente în mormânt. În momentul descoperirii, în contact cu aerul și lumina, papirusul (posibil lung de 30 cm și lat de 5 cm) a început să se deterioreze rapid iar arheologii au fost nevoiți să astupe mormântul. După 30 de zile, mormântul a fost redeschis în conditii optime de către o echipă de specialiști sovietici, iar papyrusul a fost luat la Moscova spre conservare și restaurare. De atunci, cel mai vechi papyrus din Europa a dispărut timp de 50 de ani.
De la Moscova, cel mai vechi papyrus din Europa s-a întors la Mangalia-România, în trei cutii de mici dimensiuni în august 2011 datorită eforturilor istoricului Sorin Cosleniuc. Fragmentele din papyrus
 
sunt doar conservate și nu restaurate motiv pentru care scrierea ori mesajul de pe el se descifrează foarte greu la nivel de semne; cu ajutorul fotografiilor în infraroșu sunt identificate câteva caractere din greaca veche, iar restul semnelor sunt necunoscute.
În întreaga Europă mai există un papyrus asemănător, într-un muzeu din Salonic, Grecia, dar este numai un fragment. Cel din România constă din 154 de bucăţi, ale căror dimensiuni variază între câţiva milimetri şi bucăţi de 3-4 centimetri. Având în vedere complexitatea textului, literele folosite, precum și fragilitatea papyrusului, descifrarea acestuia va implica în continuare ani de cercetări, urmând ca acesta să răspundă la o serie de întrebări cu privire la originea persoanei înmormântate și a istoriei cetății Callatis.
Cod 1199- Muzeul de arheologie Callatis, Mangalia
Muzeul de arheologie Callatis Mangalia este o instituție dedicată expunerii și conservării vestigiilor istorice ale vechii cetăți Callatis. Muzeul a fost inaugurat în anul 1959, după ce lucrările de modernizare ale orașului au scos la iveală nenumărate vestigii din perioadele: neolitică, greacă, romană și romano-bizantină. Muzeul cuprinde o varietate de obiecte cu însemnătate istorică, începând cu exponatele aflate în incinta muzeului și încheind cu
monumentele arheologice aflate pe teritoriul municipiului Mangalia: zidul de apărare al cetății Callatis, Necropola Romano-Bizantină și Mormantul princiar.
La începutul secolului XX, cu ocazia lucrărilor pentru fundații ale construcțiilor, în Mangalia se descopereau urme ale trecutului foarte îndepărtat al localității. Primii care au acordat importanța cuvenită acestor vestigii au fost: C. Butculescu, Pamfil Polonic și Grigore Tocilescu. În perioada 1915-1920, Vasile Pârvan, “părintele arheologiei românești”, sesizează distrugerile aduse patrimoniului istoric al Mangaliei și întreprinde primele cercetări arheologice în localitate (Callatis) și în împrejurimi (Histria, Ulmetum, Tomis). La 15 septembrie 1924, istoricul Teodor Sauciuc-Săveanu inaugura primul nucleu de muzeu în localul unei vechi biserici grecești. Perioada comunistă s-a caracterizat printr-un ritm alert al lucrărilor de construcții, ceea ce a dus la distrugerea unor importante vestigii arheologice. Pentru a se împiedica acest lucru, în această zonă au fost trimiși arheologi care au continuat cercetările și în anul 1959 au inaugurat primul muzeu arheologic din Mangalia, sub conducerea lui Vasile Canarache, muzeu ce funcționa ca o secție a Muzeului Național de Istorie și Arheologie din Constanța.
Muzeul de Arheologie Callatis Mangalia pune la dispoziţia vizitatorilor o variată ofertă culturală, începând cu exponatele aflate în incinta muzeului şi terminând cu monumentele arheologice aflate în zona municipiului Mangalia. Astfel, în expoziţia de bază a muzeului, publicul poate remarca numeroase fragmente arhitectonice (coloane, capiteluri, arhitrave, frize cu metope, cornişe cu bucranii etc), vase ceramice (amfore, hidrii, kantharos, lekythos), opaiţe, apeducte, statuete de tip Tanagra, vase din sticlă, stele funerare, inscripţii, reprezentări ale unor divinităţi, podoabe, bijuterii, monede, obiecte din metal etc.
 
<obiectiv>1200, - Sanatoriul balnear Mangalia
Stațiune balneo-climaterică de interes național și internațional, îmbină vestigiile antice callatiene (sec. VI î.Ch.) cu bogăția factorilor naturali terapeutici:
- apele minerale sulfuroase, clorurate, bicarbonate, sodice mezotermale (25 – 27 de grade);
- apa mării cu o mineralizare totală de 15,5/l;
- nămolul terapeutic extras din lacul Techirghiol;
- bioclimatul marin bogat în aerosoli salini;
Această asociere, unică în Europa, conferă orașului Mangalia un renume deosebit. Sanatoriul dispune de un hotel de două stele, cu capacitatea de 200 locuri, două secții clinice cu câte 75 paturi și două baze moderne de tratament, care deservesc atât secțiile cu
paturi ale sanatoriului, cât și ambulatoriul de specialitate cu o capacitate totală de 1000 de pacienți pe zi.
Procedurile disponibile în cadrul Sanatoriului vizează:
- hidrotermoterapia: împachetări cu nămol; băi calde cu apă de mare, apă sulfuroasă, plante, plante cu bule; afuziuni alternative; dușuri subacvale; saună;
- hidrokineototerapie: în bazine cu apă sulfuroasă sau apă de mare;
- masaj: masaj manual cu nămol, cu talc sau cu unguent terapeutic;
- electroterapie: diapulse – curenți de înaltă frecvență pulsați, aplicabili pe membrele protezate metalic, cu efecte de vindecare rapidă; curenți cu frecvență joasă și medie; terapie cu câmpuri magnetice;
- fototerapie: laserterapie, ultraviolete, infraroșii;
- pneumoterapie: aerosoli individuali cu apă de mare, apă sulfuroasă tamponată, substanțe medicamentoase;
- tratamente ginecologice;
- tratamente complementare: acupunctură, infiltrații; cură Gerovital.
În cadrul acestui centru balneo-climateric se pot trata diverse afecţiuni de sănătate, de la reumatism cronic degenerativ şi inflamator, sechele provenite din afecţiunile ortopedice, tulburări de circulaţie periferică, boli respiratorii, ginecologice, boli de natură urologică. fiecare pacient este supus unui set complet de analize atunci când ajunge la sanatoriu, este monitorizat pe parcursul curei, pentru ca, la final, să beneficieze de o evaluare complexă.
 <obiectiv>1201, -
Situl arheologic Mangalia
Cetatea Callatis a fost întemeiată, conform izvoarelor istorice scrise, la sfârşitul secolului al VI-lea a. Chr., de coloniştii dorieni veniţi din Heracleea Pontică, la porunca unui oracol, pe locul unei aşezări getice numită Acervetis sau Cerbatis. Izvoarele arheologice plasează însă întemeierea cetăţii în secolul al IV-lea a. Chr., întrucât cele mai vechi materiale arheologice, descoperite de noi până în prezent, sunt datate în această perioadă. La mijlocul sec. al IV-lea a. Chr. se construieşte, din blocuri mari de piatră, zidul de incintă al cetăţii, care se pare că avea o suprafaţă de 80 de hectare. Tot atunci se construieşte şi portul cetăţii
 
Callatis. Spre sfârşitul secolului al VI-lea p.Chr., cetatea a decăzut, sfârşitul său fiind scris şi de atacurile popoarelor migratoare. Callatis a fost definitiv distrusă, de atacurile avarilor şi slavilor la începutul secolului al VII-lea.
Situl arheologic din Mangalia face parte din Cetatea Callatis și se întinde pe suprafață de 1.000 mp. În urma săpăturilor arheologice au fost descoperite și cercetate elemente de arhitectură din epoca romano-bizantine aparținând cartierului sudic al Cetății Callatis. Printre cele mai importante descoperi se numără: strada principală cu o lățime de 6 metri, pavată cu dale, orientată de la est - vest și prevăzută cu un canal de scurgere colector și mic edificiu termal, compus din două încăperi cu ziduri realizate în opus mixtum.
Prin cercetările întreprinse în perioada 1990 – 1992 în cele 7 secțiuni s-a putut constata existența a două construcții distincte plasate la nord de strada Oituz și a unui edificiu la sud de această stradă. Cele două edificii, având aceeași orientare ca și strada, sunt despărțite printr-un coridor de acces, o stradela, a cărei lațime variază între 0,85 m și 1 m. Zidurile au grosimi ce variază între 0,55 și 0,80 m și sunt construite din blochete de calcar semifasonate, legate cu pământ galben.
Datarea întregului complex pe baza materialului descoperit: ceramica fragmentară (skyphoi, kantharoi, phiale, boluri) și toarte de amforă ștampilate de proveniență (Cos, Sinope, Thasos), se poate face în secolele IV-II i.e.n.
În prezent, ruinele cetății se află în cadrul Hotelului President, fiind protejate și menținute în starea inițială.
<obiectiv>1202, - Paradis Land
Paradis Land este primul brand din zona de Sud- Est a României ce își propune să îmbunătățească experiența de aventură traită într-un astfel de parc. Amplasat în pădurea Comorova din staţiunea Neptun, pe o suprafaţă de două hectare. Paradis Land este al doilea ca mărime din ţară, după cel de la Braşov, va fi deschis zece luni pe an şi se va afla sub emblema piraţilor. De aceea, mascota parcului este temutul Căpitan Barbarossa.
Conceptul Paradis Land a fost proiectat pentru a promova petrecerea timpului în mijlocul naturii, pentru a îndemna la mișcare și activitate sportivă, pentru a aduna laolaltă prietenii și familia pentru câteva ore de distracție și relaxare.
Intervalul de timp acordat pentru acces este 2.5 ore, fiecărui participant fiindu-i asigurat echipamentul complet pentru efectuarea traseelor.
Paradis Land dispune de 14 trasee cu dificultate progresivă, împărțite în funcție de nivelul de dificultate și grupa de vârstă. Fiecare traseu este simbolizat de o culoare specifică pentru a fi ușor de recunoscut de către participanți. Locația dispune de traseu cu tiroliene cu 11 coborâri, un panou de cățărare de 6 metri înălțime, tir sportiv cu arcul și airsoft, locuri de joacă pentru copii mici, restaurant, terasă și foișoare, oferind posibilitatea închirierii de biciclete pentru 10 km de trasee prin pădure. Traseele sunt împărțite în funcție de culori astfel:
- albe și gri sunt dedicate copiilor fără abilități sportive, cu vârsta minimă de 4 ani și înălțimea de cel puțin 80 de cm;
- galbene și portocalii sunt dedicate începătorilor, copii și adulți, cu înălțimea minimă de 1.10 – 1.20 m;
- verzi sunt dedicate persoanelor cu abilități fizice medii, copii și adulți, cu înălțimea minimă cuprinsă între 1.30 și 1.40 m;
- albastre sunt dedicate persoanelor cu abilități sportive, copii și adulți, cu înălțimea minimă de 1.55 m;
 
- roșii și negre sunt dedicate profesioniștilor, copii și adulți, cu înălțimea minimă de 1.60 m.
La acestea se adaugă un traseu tiroliene care include 10 tiroliene amplasate la 10 m înălțime.
Timpul necesar pentru parcurgerea traseelor este de la 15 minute la 2 ore.
Activitățile suplimentare concepute de echipa Paradis Land îmbină sportul, educația și relaxarea: zona destinată copiilor mici ce nu pot accesa parcul; panou de cățărare dispus pe 4 trasee; leagăn din parâme (obiecte originale); leagăne pentru copii mici și foarte mici; căsuțe de lemn; topogane; balansoar.
<obiectiv>1203, - Parc de distracții Neptun, Neptun
Parcul de distracții din Neptun – Luna Park este un parc de distracții plin de lumini și jocuri colorate. Sunt disponibile trenulețe și caruseluri pentru cei mici, dar și instalații pentru adulți (centrifugă, roller-coaster, ciocane, etc.). De asemenea, o roata mare oferă o panoramă uimitoare asupra stațiunii și a orașului Constanța.
Neptun este o localitate componentă a municipiului Mangalia din județul Constanța, Dobrogea.
Neptun este una dintre cele șase stațiuni de pe litoralul românesc situate în arealul Comorova din raza orașului Mangalia. Olimpul, a cărui construcție a fost terminată în 1972, reprezintă cartierul nordic al stațiunii Neptun.
Printre posibilitățile de agrement se numără un cinema în aer liber, Teatrul de Vară, Bazarul Neptun, debarcaderul, terenurile polivalente de sport, două terenuri de minigolf, un parc de distracții, facilitățile pentru sporturi nautice și un sat de vacanță. Restaurantele oferă o bogată varietate de preparate culinare autohtone, specialități din pește și programe folclorice. Există posibilități diverse de practicare a sporturilor nautice pe mare sau pe lacul Neptun.
Punctul forte al stațiunii îl reprezinta plaja, La Steaguri, considerată de unii turiști ca fiind cea mai bine amenajata plaja de pe litoral, având nisip fin și intrare în mare lină cu fund nisipos.
Aici se pot trata boli reumatismale degenerative, inflamatorii și diartritice, stări posttraumatismale, boli ale sistemului nervos periferic, boli dermatologice, tulburări respiratorii și de alta natură.
Factorii de cură naturală sunt clima marină bogată în aerosoli salini și radiații solare, apa de mare clorată, sulfatată, sodică, magneziană și hipotonică (grad de mineralizare: 15,5 gr.), izvoarele de ape sulfuroase mezotermale (22-27 grade Celsius), și nămolul sapropelic extras din Lacul Techirghiol. Neptun este considerat punct de plecare pentru a vizita diferite zone de interes turistic precum: turul litoralului românesc, excursii în Delta Dunării, excursii la ruinele vechii cetăți Histria, secolul VII i.e.n., podgoriile Murfatlar, monumentul Tropaeum Trajani de la Adamclisi, Parc dendrologic (cedrii, chiparoși, pini, stejari, tei, mesteceni etc.).
 
<obiectiv>1204, - Cetatea Ulmetum
 Denumirea latină Ulmetum înseamnă în limba română „pădure de ulmi”. Ruinele castrului Ulmetum au fost scoase la lumină de Vasile Pârvan, începând cu prima sa campanie de săpături arheologice, din 1911, și cuprind inscripții și statui din epoca decadenței romane. Arheologii din Constanța au stabilit că, la sfârșitul secolului IV, cetatea Ulmetum a găzduit sute de federați goți, care primiseră dreptul de a se stabili în această zonă. Cu ocazia săpăturilor, în centrul fortificației a fost decoperit mormântul unui nobil germanic, ceea ce contrazice ipoteza că necropolele ar fi fost amplasate numai în afara localităților. Dispusă în marginea de nord-vest a localităţii Pantelimonu de Sus, cetatea a fost construită la sfârşitul secolului al IV-lea şi începutul secolului al V-lea, probabil sub Teodosius cel Mare.
Ea cuprinde între zidurile sale numeroase clădiri cu un număr variat de încăperi, aşa cum sunt cazărmile militare, o basilică şi, probabil, un comandament militar. Cu unele sincope, a dăinuit până la sfârşitul secolului al VI-lea şi începutul secolului al VII- lea, la finalul epocii romano-bizantine.
Este o fortificaţie integrată la categoria mică sau medie, care a devenit treptat o aşezare fortificată şi care, în secolul al V-lea p.Chr., a fost atacată şi aproape distrusă de valuri hunice succesive.
Istoricii constănțeni au descoperit că după cele trei valuri hunice din perioada 420 -450 Ulmetum a intrat în declin, având în următorul secol o istorie zbuciumată. Astfel, au mai fost găsite urme firave de locuire, apoi, la finele sec. al VI-lea fortificația a fost abandonată. Iustinian (525-565) a ordonat la un moment refacerea cetății, iar militarii bizantini au prins și pedepsit bandele de hoți care făceau ravagii în zona cetății.
Printre unităţile militare cantonate de-a lungul timpului, pot fi amintiţi Cuneus equitum scutariorum şi Paedatura lanciarium iuniorum. Planul aşezării are forma unui triunghi dreptunghic, cu ipotenuza curbată. Pe colţuri fortificaţia este prevăzută cu trei turnuri rotunde. De asemenea, are două porţi flancate de câte două turnuri cu latura frontală semicirculară, în forma literei U. Pe latura de sud-est se află patru turnuri dreptunghiulare, la care se mai adaugă încă câte două turnuri de aceeaşi formă, câte unul pe cele două laturi ale cetăţii. După unele păreri, meşterii care au lucrat la ridicarea fortificaţiei ar fi provenit din spaţiul tracic, existând numeroase similitudini de plan cu alte centre din aceeaşi perioadă ridicate în Tracia.
Cercetarea arheologică sistematică în cetate continuă an de an. Importantele descoperiri făcute de echipa de arheologi la Ulmetum îndreptăţesc o mai bună punere în valoare şi popularizare a sitului. În vederea realizării acestui obiectiv sunt necesare curăţarea, restaurarea şi înălţarea incintei cetăţii şi restaurarea monumentelor din interior.
<obiectiv>1205, - Biserica Dionisie și Efrem Cel Nou, Târgușor
În ţinuturile dobrogene, la anul 470, se năştea Cuviosul Dionisie cel smerit, din părinţi binecredincioşi. Îmbrăţişează de tânăr viaţa călugărească, fiind tuns în cinul monahal la una din renumitele mănăstiri ale Eparhiei Tomisului.
Pe la anul 496, Cuviosul Dionisie merge la Roma, traducând canoanele Sinoadelor ecumenice din greacă în latină, precum şi unele opere patristice. El
 
a întemeiat era creştină dionisiană, în locul erei păgâne, începând calendarul şi numărarea anilor de la întruparea lui Iisus Hristos.
Cuviosul Dionisie a murit în 545, în mănăstirea Vivarium din Calabria, Italia, fiind canonizat ca Sfânt Cuvios de către Biserica Ortodoxă Română în anul 2008 şi se face pomenirea lui în ziua de 1 septembrie.
Al doilea hram al mănăstirii este papucelul Sfântul Efrem cel Nou. Sfântul Efrem (Constantinos Morfis după numele de botez) s-a născut în oraşul grecesc Trikala pe 14 septembrie 1384 (de ziua Sfintei Cruci). La 14 ani a plecat la mănăstirea Bunavestire, de pe Muntele Neprihăniţilor părăsind casa părintească, mama văduvă şi cei 7 fraţi, fugind din calea turcilor.
În anul 1424 turcii, invadând mănăstirea, au omorât cu sabia toţi călugării. Sfântul Efrem era atunci în peşteră, sus în munte şi când s-a întors a găsit trupurile neînsufleţite ale monahilor. După un an, pe 14 septembrie 1425 (tot de ziua Sfintei Cruci), când Sfântul Efrem împlinea 41 de ani de viaţă şi 27 de ani de aspră nevoinţă călugărească, a fost luat în robie de către turcii care au atacat mănăstirea de pe Colina Neprihăniţilor, iar ceilalţi călugări din obştea sa au fost decapitaţi.
Turcii l-au torturat de nenumărate ori şi în multe feluri pe Sfântul Efrem, timp de 8 luni, sperând că-l vor face să se lepede de credinţa ortodoxă şi să se facă musulman. Văzând că prin mulţimea chinurilor la care l-au supus, nu reuşesc să-l convingă, turcii au hotărât să-l omoare şi l-au spânzurat de un copac cu capul în jos (mai exact de un dud, care mai există şi astăzi în acel loc), i-au străpuns trupul cu multe cuie lungi, de fier, apoi i-au înfipt în pântece un tăciune aprins. În urma acestor chinuri cumplite, Sfântul Efrem cel Nou, Marele Mucenic, a murit pe data de 5 mai 1426, la vârsta de 42 de ani.
Sfântul Efrem cel Nou, Marele Mucenic din Nea Makri, a fost canonizat şi recunoscut oficial ca Sfânt de către Biserica Greciei în 1998, iar de către Patriarhia Ecumenică de la Constantinopol, în 2011, pomenirea sa săvârşindu-se pe data de 5 mai a fiecărui an, iar aflarea Sfintelor sale Moaşte se prăznuieşte pe data de 3 ianuarie a fiecărui an.
În cinstea şi pomenirea faptelor și lucrărilor cuvioșilor Dionisie și Efrem cel Nou, în anul 2009, s-a pus baza acestei mănăstiri din inițiativa chiriarhului locului, Înaltpreasfințitul Teodosie, Arhiepiscopul Tomisului, fiind mănăstire de monahii cu viaţă de obşte. În vara anului 2011 s-a ales terenul pentru ridicarea Sfântului Locaş din comuna Tîrguşor, Jud. Constanţa. În vara aceluiași an, s-au construit paraclisul, patru chilii, trapeza şi dependinţele, începându-se totodată rânduiala monahală.
După scurt timp, la 3 septembrie a aceluiaşi an s-a sfinţit paraclisul şi s-a oficiat prima slujbă.
În cadrul mănăstirii poate fi găsită o copie a Icoanei Macii Domnului Grabnic-Ascultătoare, de la Mănăstirea Dohiariu din Sfântul Munte Athos.
<obiectiv>1206, - Mănăstirea Sf. Ioan Casian
Mănăstirea a fost înființată în anul 2003, aşezământul reactivând străvechea vatră monahală din “hotarele Casienilorşi Peşterii” în care au trăit trei sfinţi dobrogeni: Ioan Casian, Gherman Romanul şi Teotim I.
Locașul este construit din piatră albă-calcaroasă - manoperă specifică zonei. Alături de biserică, complexul deține și două corpuri administrative, cu camere de locuit și sala de mese. Anexele mănăstirii par a fi gemene, ambele având la parter o terasă acoperită, trei coloane și trei arcade, iar la etaj un balcon acoperit cu o șarpantă triunghiulară, cu acces din exterior pe o scară din lemn.
 
Respectând tradiţia de construire a aşezămintelor monahale – cu înfăţişare de adevărate cetăţi mănăstireşti – ansamblul de formă dreptunghiulară a fost dotat cu turn-clopotniţă, muzeu, bibliotecă. Sf. Ioan Casian este unul din reprezentanții de seamă ai literaturii patristice de la începutul secolul IV. Născut în anul 360 d. Hr. în Scytia Minor (Dobrogea), a intrat de tânăr la o mănăstire din zonă, după care a petrecut mulți ani la o mănăstire de lângă Bethleem și în așezările ascetice din Egipt. În anul 400 Sfântul Ioan Gură de Aur l-a hirotonit (uns) ca diacon al bisericii la Constantinopol. În anul 415 ete hirotonit ca preot la Roma (unde a ajuns pentru a-l susține pe Sf. Ioan Gură de Aur, exilat în urma persecuțiilor împotriva creștinilor). Din Roma a plecat în Marsilia unde a întemeiat două mănăstiri, una de călugări și alta de călugărițe, comunități ce au fost organizate după modelul răsăritean.
La capătul unei poteci care pleacă din spatele mănăstirii se află Peştera Sfântului Ioan Casian. Pe cale se găseşte Stânca Sfântului, cu inscripţia „Hotarele Casienilor şi Peşteruca”. Aceasta a fost descoperită în anul 1912, de învăţatul arheolog Vasile Pârvan. La început, peştera a fost folosită drept chilie de sihaştrii nevoitori în ţinutul Casienilor. Treptat, a fost amenajată ca spaţiu de slujire liturgică. Prin două trepte săpate în calcar, grota este compartimentată asemenea spaţiului eclezial. Zidurile peşterii de calcar lucios mai păstrează încă urme de inscripţii, câteva litere din cuvinte şterse sunt incizate în peretele calcaros. Dintr-o inscripţie se mai distinge cuvântul “sfânt”.
De pe platoul Casienilor cuprinzi toată pustia Scitiei Minor. Dealul și pădurea de stejari pitici îi poartă numele, ca și valea dimpreună cu stâncile ce o străjuiesc. Totul aparține neamului Casienilor: locurile de pășune, iarba și potecile, satul de peste râul Casimcea, din care acum nu a mai rămas decât un pâlc de trei case - un sat cândva de țărani nobili.
<obiectiv>1207, - Cheile Dobrogei
Rezervația geologică Cheile Dobrogei (Rezervația Recifii Jurasici Cheia) are o suprafață totală a rezervaiei este de 10929 ha. Calcarele fac parte din primul ciclu de sedimentare (cu depozite carbonatice, din perioada jurasică) și sunt de origine organică, provenind mai ales de la scheletele recifelor de corali care populau mările tropicale de acum 205-135 milioane ani, datând de pe vremea Mării Thetis. Ele sunt dispuse transgresiv și discordant peste fundamentul șisturilor verzi precambriene. Din punct de vedere paleontologic calcarele din zona Cheile Dobrogei adăpostesc cel mai bogat punct
fosilifer cu faună mezojurasică din întreg sinclinalul Casimcei. Situl este important nu numai prin caracteristicile geomorfologice, paleontologice, botanice și peisagistice, ci și prin elementele de faună. Foarte bine reprezentate sunt speciile de reptile, păsări și chiroptere, cum ar fi Mustela eversmanni (dihorul de stepă), Elaphe sauromates (balaurul dobrogean), Testudo graeca (broasca de uscat dobrogeană), specii xerofile – cărora le place uscăciunea, zona de stâncă şi care, cel mai probabil, nu s-ar putea adapta schimbărilor de mediu. Calcarele cheilor reprezintă rămăşiţe de atoli, ceea ce justifică forma semirotundă a pereţilor. Pereţii sunt orientaţi est/vest şi nu au o înălţime mai mare de 40m. Platourile calcaroase cu forme ciudate, bătute de trecerea apei, care mărginesc de o parte şi de alta şoseaua. Alături de frumuseţile naturale, zona este presărată şi cu numeroase urme arheologice, în special cele găsite în peşterile presărate de-a lungul Cheilor Dobrogei - resturi de unelte, vânat şi chiar urme osteologice ale tipului de oameni care populau această zonă în epoca preistorică.
De-a lungul întregii desfășurări a Cheilor Dobrogei se întâlnesc numeroase atracții naturale încântătoare, precum abrupturi, șanțuri sau peșteri sculptate în calcar: Peștera La Adam, Peștera Liliecilor, Peștera Babei, Peștera Casian sau Peștera Mireasa. Zona este traversată și de un mic pârâu, ce se varsă în râul Casimcea. Peștera La Adam este una dintre cele mai importante peșteri din
 
regiunea Cheilor Dobrogei, fiind situată la o altitudine de aproximativ 65 metri și desfășurându-se pe o lungime de în jur de 100 metri. Aici au fost descoperite, în urma cercetărilor paleontologige, mai multe fosile ce se pare că provin de la specii precum hiena de peșteră, ursul de peșteră, renul, mamutul, calul sălbatic, bizonul și chiar de la un homo sapiens din era paleolitică superioară. O altă peșteră importantă este și Peștera Liliecilor, cunoscută și sub denumirea Peștera Gura Dobrogei, ale cărei galerii interioare se întind pe în jur de 650 metri lungime. Și aici au fost scoase la iveală fosile animale, dar și umane, ce se pare că datează din paleoliticul inferior și chiar din neolitic.
<obiectiv>1208, - MONUMENTUL EROILOR
Monumentul eroilor din Târgușor a fost ridicat în memoria celor care au luptat și și-au pierdut viața în luptele care au avut loc în perioada 1916-1918.
Bătălia de la Turtucaia
Bătălia de la Turtucaia s-a desfășurat între 1-6 septembrie 1916. Pe 2 septembrie, forțele bulgaro-germane aflate sub comanda generalului Mackensen au început să atace pozițiile Armatei României din zona fortificată Turtucaia. Capul de pod era apărat de trupele Diviziei 17 Infanterie sub conducerea generalului Constantin
Teodorescu și formate preponderent din rezerviști. Din cauza modului defectuos de exercitare a actului de comandă de către conducerea militară superioară a armatei, după numai cinci zile de lupte, trupele bulgaro-germane ocupă Turtucaia.
Pierderile suferite de armata română au fost foarte mari: 160 ofițeri și circa 6.000 trupe și grade inferioare, morți și răniți, plus 480 de ofițeri și circa 28.000 de alți militari luați prizonieri. Din capul de pod de la Turtucaia au reușit să se salveze circa 2.000 de militari care au fost evacuați peste Dunăre de vasele Flotilei de Dunăre și alți circa 3.500 care s-au retras în debandadă spre Silistra.
Bătălia de Topraisar
La 6/19 octombrie 1916 mareşalul August von Mackensen declanşează ofensiva pe întregul front – Rasova, balta Baciului, Pietreni(Cocargea) Cobadin, Topraisar, Tuzla (Tatlageac) – lung de 70 de kilometri.
Lovitura principală va fi dată în sectorul Topraisar, de Divizia 217 Infanterie şi Brigada Bode. Pe direcţia loviturii principale fusese concentrată toată artileria grea germană şi două regimente de artielrie grea bulgare.
Poziţia română , fusese amenajată încă din timp de pace în câmp deschis dintre Topraisar şi Amzacea, fiind realizată după toate regulile războiului. Prima linie era constituită din tranşee pentru trăgători şi adăposturi individuale pentru observatori. La spatele ei era linia de reţele de sârmă ghimpată, aşezată pe patru rânduri. Cam la 150 m în urma ei era linia principală de rezistenţă formată din şiruri sinuoase de tranşee, săpate adânc pentru trăgători în picioare, legate între ele cu lungi coridoare subterane. În centrul poziţiei se aflau militarii din Brigada 17 Infanterie, comandată de colonelul Stan Poetaş.
 
În zilele de 6/ 19 şi 7/ 20 octombrie 1916 germanii nu au putut cuceri localitatea Topraisar, fiind siliţi să se îngroape la rândul lor în tranşee, poziţiile lor cele mai înaintate fiind la circa 300 m de liniile noastre.
Bătălia de la Mărăști
În mai 1917, armata română a atacat alături de aliații ruși pentru a sprijini Ofensivea Kerenski. După ce au reușit să rupă frontul austro-ungar la Mărăști, avansarea trupelor ruso-române a trebuit să fie oprită datorită eșecului dezastruos al Ofensivei Kerenski. Forțele lui Makensen au contraatacat, dar au fost învinse la Mărășești.
Între timp, tehnicienii germani au reușit să repună în funcțiune sondele din câmpurile petroliere din jurul Ploieștiului, iar până la sfârșitul războiului au extras peste un milion de tone de țiței. De asemenea, germanii au rechiziționat două milioane de tone de cereale de la țăranii români.
Bătălia de la Mărășești
Armata română a pierdut 610 ofițeri și 26.800 de soldați, iar cea germană 60-65000 de oameni.
<obiectiv>1209, - Muzeul de Artă, Topalu
Muzeul de Artă „Dinu și Sevasta Vintilă” este amenajat în comuna Topalu având la bază colecția donată comunei natale în anul 1961 de către Medicul Gheorghe Vintila, fiul lui Dinu si Sevasta Vintilă. Muzeul este organizat în cele 13 camere a fostei locuințe a părinților donatorului, învățători la Topalu. Muzeul de artă este unic în mediul rural din România, cu 228 de opere de pictură, sculptură și grafică ale unor artiști celebri, printre care: Ioan Andreescu, Octav Băncilă, Nicolae Grigorescu, Ștefan Luchian, Gheorghe Petrașcu, Nicolae Tonitza, Alexandru Ciucurencu, Dimitrie Paciurea, Cornel Medrea,
Theodor Aman, Corneliu Baba, Nicolae Dărăscu.
Printre exponatele de la Topalu se numără celebrele Cap de copil și Cap de femeie aparținându-i maestrului Tonitza. Alături de creațiile lui Nicolae Grigorescu, Ștefan Luchian și ale altor mari pictori români, colecția Vintilă deține tablouri de o valoare inestimabilă.
Printre exponate mai poate fi admirată una dintre ultimele picturi ale maestrului Grigorescu din seria Carul cu boi. Specialiștii consideră Carul cu boi unul dintre cel mai bine vândute tablouri românești ale tuturor timpurilor.
Pictura expusă la Topalu este realizată de marele artist spre sfarșitul vieții, iar liniile usor estompate și compoziția de culori i-au determinat pe critici să avanseze ideea unei afecțiuni a vederii, cu care Nicolae Grigorescu s-a luptat până în ultima clipă.
Dinu și Sevasta Vintilă au înființat prima școală din Topalu. Fiul celor doi profesori, Gheorghe Vintilă, nu a îmbrățișat profesia părinților și a dorit să devină medic. După câțiva zeci de ani de carieră, a reușit să strângă o colecție impresionantă de tablouri și obiecte de arta. Pe cele mai multe le- a cumpărat, iar o parte i-au fost făcute cadou chiar de autorii lor, prieteni buni cu medicul.
În curtea casei-muzeu se află mormântul medicului Gheorghe Vintilă, fiind astfel respectată o ultimă dorință a acestuia, menționată în actul de donație a valoroasei colecții de artă. În arhiva muzeului se află și un set de note personale prin care acesta consemnează istoria intrării în posesie a fiecărei opere de artă din celebra sa pinacotecă.
Muzeul a fost redeschis în 25 septembrie 2007 după ce a fost reabilitat. Operatiunea de reabilitare a constat în refacerea tavanelor, a acoperișului, precum și în înlocuirea pavimentului, tâmplăriei și
 
dotarea cu instalație de microclimatizare, necesară pentru păstrarea în condiții optime a tablourilor expuse.
<obiectiv>1210, - MUZEUL MARINEI
MUZEUL MARINEI din Mangalia a fost amenajat în anul 2004 într-una dintre clădirile dezafectate ale cazarmei.
Instituția este concepută ca un muzeu dedicat tehnicii navale și scoate în evidență activitatea portului din Mangalia între anii 1952 și 2000.
Muzeul Marinei Mangalia pune la dispoziţia vizitatorului o impresionantă colecţie de tehnică de navigaţie şi obiecte
de patrimoniu, care redau fidel istoria recentă a Marinei militare, pe parcursul a două moderne spaţii expoziţionale şi a unei biblioteci tematice.
În cadrul expoziţiei se găsesc obiecte aparţinând colecţiilor de arme sub apă, prezentate în detaliu, secţiuni ale unor torpile ce au fost în dotarea trupelor marinei Garnizoanei Mangalia. În curtea din faţa clădirii muzeale sunt expuse piese dintr-o impresionantă colecţie de artilerie navală şi antiaeriană, dominată de masivul tun de 130 mm, care a aparţinut artileriei de coastă.
Anterior secolului al XIII-lea, Mangalia apare sub numele antic de Callatis (Callata în portulanele genoveze, uneori între paranteze sub Pangalla sau Pancalia).
Callatis a fost o colonie a cetății grecești Heraclea Pontica (azi Ereğli înTurcia) din secolul al VI-lea înaintea erei noastre. Portul și jumătate din orașul din antichitate sunt acum acoperite de ape. În ciuda inevitabilelor războaie și schimbări de stăpâni, orașul a prosperat timp de 1200 de ani, uneori liber, alteori sub stăpânirile succesive ale perșilor, ale macedonenilor, ale dacilor, și ale românilor, deveniți bizantini prin creștinare
În perioada 1890-1892 localitatea a fost populată cu coloniști de origine germană, cunoscuți ca germani dobrogeni. Majoritatea au părăsit localitatea în 1940, fiind strămutați cu forța în Germania, sub lozinca Heim ins Reich (acasă în Reich).
Mangalia devine un port modern (al doilea port maritim după Constanța).
După al doilea război mondial, orașul devine zonă militară de frontieră și turismul stagnează timp de zece ani.
<obiectiv>1211, - Situl arheologic stația de biogaz
Situl arheologic stația de biogaz din Mangalia a fost descoperit în perioada 1992-1996, în această zonă aflându- se centrul necropolei romano-bizantine.
Fie că s-a numit Cerbatis sau Acervatis, Callatis, Pangalia, Mankalia sau Mangalia, poziționarea geografică a acestui loc l-a așezat întotdeauna în mijlocul istoriei. A
  
devenit cea mai veche așezare cunoscută din țară, fiind în același timp teatrul unor evenimente politice, sociale și economice deosebit de importante, care au generat în decursul timpului schimbarea identității, fără a afecta însă esența locului: un pic din strălucirea greacă, un pic din veselia slavă, un pic din tăria spiritului turcesc și un strop din profunda înțelepciune românească, asociată cu sentimentul introspecției.
În urma cercetărilor arheologice au fost descoperite morminte de epocă romană și romano-bizantină, printre care trei morminte de tip hypogeu, unul evidențiindu-se prin numărul foarte mare de inhumări, 38.
Primul mormânt deține un thurribulum de bronz iar accesul se face pe patru trepte realizate din dale de calcar, între acestea și intrarea în camera funerară existând o podea reprezentată de pământ viu. Pereții intrării sunt realizați din blochte mici de calcar semifasonate legate cu pământ.
Al doilea mormânt este realizat din blochete de calcar legate cu mortar (nisip de mare, var, cărbune, cărămidă sfărâmată).
Al treilea mormânt are o cruce pictată cu vopsea roșie, în camera funerară, deasupra intrării. Acest tip de morminte poate data din secolele IV-VI.
Cele mai importante sunt ruinele unei construcții rectangulare care se presupune că datează din secolele IV-V. Printre materialele arheologice descoperite se numără un fragment de masă de altar din marmură și un fragment de picior de masă de altar, ceea ce duce cu gândul că pe aceste locuri s-a aflat Basilica Coemeterialis, a marii necropole romano-bizantine a Callatisului.
Se remarcă existența unor morminte din epoca elenistică și romană, denotând întinderea necropolelor callatiene din aceste epoci până în această zonă și suprapunerea lor de către marea necropolă romano- bizantină.
Cercetările au scos la iveală și un bazin de beton ce a aparținut tot stației de biogaz.
<obiectiv>1212, - ANSAMBLUL RUPESTRU MURFATLAR
Ansamblul Rupestru este alcătuit din camere și galerii, fiind săpat într-un deal de cretă situat în apropierea carierei de extragere a cretei din Basarabi. A fost descoperit pe 11 iunie 1957, în urma unor lucrări de extindere a zonelor de exploatare a cretei.
Biserica B1 are intrarea săpată în abruptul peretelui, la o distanță considerabilă de nivelul de calcare al bazinului din fața ei. Singura posibilitate de a ajunge la ea sunt platformele de scânduri special amenajate în acest scop. Biserica este orientată cu altarul catre est, iar intrarea se face prin latura nordică a pronaosului.
Nu există ferestre către exterior. Se mai păstrează: cruci malteze, simple, în altorelief, înscrise în cerc, cea mai mare parte concentrate în pronaos, de ambele părți ale intrării în naos, un desen format din două pătrate, unul inclus in celalalt, cu trei grafițe runice în interior. La data descoperirii, pe peretele de sud al pronaosului se mai păstrau diverse desene animaliere (cai și iepuri), inscripții chirilice și chirilice amestecate cu grafite runice, toate dispărute în urma exfolierii peretelui.
Biserica B2 este situată la nivelul superior al masivului. Are și ea o structură tricompartimentată: altar, naos și pronaos, cu altarul orientat către sud-sud-est. Are 4 metri în lungime și 2,20 metri în lățime. Se mai păstrează desene doar pe pereții altarului și naosului; pereții pronaosului nu s-au păstrat. Aceste desene reprezintă cai, cai și călăreți, toți schitați din linii drepte și fără volume, precum și țintare. Nu există inscripții. La data descoperirii, se mai păstrau pe blocurile de creta și pe resturile de stâlpi descoperite în pronaos câteva cruci și inscripții slave.
Biserica B3 are altarul săpat în formă semicirculară, cu boltă în formă de absidă; în pavimentul acestuia sunt săpate trei scobituri dreptunghiulare, iar în ax se păstreaza un postament, probabil Sfânta
 
Masă. În nava bisericii se mai păstrează diverse feluri de cruci (simple, punctate și lobate; precum și o cruce malteză încadrată într-un pătrat), așa-zisa stilizare a unui cap de taur, un călăreț înarmat cu sulița sau arc și săgeată, cai și alte animale, motive geometrice diverse (printre care și feluri de svastici, pentagrame), o cizmă sau un picior, o pasăre acvatică stilizată și sculptată în altorelief, precum și numeroase inscripții în grafițe runice, cu lungime variabilă.
Cele trei biserici comunică prin intermediul unor galerii: biserica B4, situată la cea mai mică altitudine din întregul complex, comunică cu paraclisul 2 al bisericii B3 prin intermediul unei spărturi dreptunghiulare în tavan.
Se presupune că întrebuințarea inițială a complexului Basarabi-Murfatlar a fost strâns legată de existența acestui val de piatră, deoarece multe dintre fragmentele păstrate ale coronamentului de val sunt din cretă, a cărei origine se poate afla în cariera veche.
Datarea sitului s-a făcut pe baza indicației unei inscripții din naosul bisericii B4 leat 6500, ceea ce înseamnă anul 992.
Cod – 1213 - REZERVAȚIA NATURALĂ PĂDUREA FÂNTÂNIȚA
Rezervația naturală Fântânița - Murfatlar a fost declarată arie protejată prin Legea Nr.5 din 6 martie 2000 (privind aprobarea Planului de amenajare a teritoriului național Secțiunea a III-a - zone protejate) și se întinde pe o suprafață de 66,40 hectare.
Aria naturală reprezintă o zonă cu un relief înclinat, străbătut de mai multe pâraie, cu faună caracteristică zonelor aride (stepă dobrogeană) și elemente floristice specifice habitatelor pontice, balcanice, continentale, submediteranene sau celor eurasiatice.
Fântânița - Murfatlar prezintă un areal cu o diversitate floristică și faunistică ridicată, atât la nivel de specii cât și la nivel de ecosisteme terestre
Flora este constituită din vegetație forestieră, tufărișuri și specii ierboase ponto-sarmatice.
Specii de arbori și arbusti întâlnite în rezervație: stejar pufos (Quercus pubescens), stejar brumăriu (Quercus pedunculiflora), cărpiniță (Carpinus orientalis), vișin turcesc (Prunus mahaleb), prunus (din specia Prunus tenella), scumpie (Cotinus coggygria).
La nivelul ierburilor sunt întâlnite o mare varietate de plante, printre care: rogoz (din specia Carex halleriana), centaurea (din speciile Centaurea trhracica și Centaurea rutifolia), sipică (Cephalaria uralensis), rușcuță de primăvară (Adonis vernalis), usturoi sălbatic (din specia Allium saxatile), hajmă păsărească (Allium flavum), ruscuță (Adonis flammea), o specie de sparanghel sălbatic (Asparagus vericillatus), coamă de aur (Galatella linosyris), garofiță (din speciile Dianthus dobrogensis și Dianthus leptopetalus), frăsinel (Dictamnus albus), negară(Stipa capillata), alior (Euphorbia nicaeensis), stânjenel pestriț (Iris variegata), iasomie (Jasminus fruticans), colilie (Stipa ucrainica) sau armirai sălbatic (Carduus hamulosus).
 
Fauna rezervației este una caracteristică zonei de stepă și este reprezentată de mai multe specii (uneleendematice) de mamifere, păsări, insecte, reptile și broaște.
Mamifere: dihor pătat (Vormela peregusna), popândău (Spermophilus citellus), șoarece săritor de stepă (Sicista subtilis), hamster românesc (Mesocricetus newtoni).
Păsări și insecte: șorecarul comun (Buteo buteo), fluture (din speciile Lycaena dispar, Colyas myrmidone), greier (Paracaloptenus caloptenoides)
Reptile și broaște: șarpele rău (Coluber caspius), balaur mare (Elaphe sauromates), țestoasa dobrogeană de uscat (Testudo graeca), brotacul verde de copac (Hyla arborea).
<obiectiv>1214, - Turn de apă, Murfatlar
Turnul de apă de la Murfatlar este o construcţie destinată special pentru redistribuirea apei potabile locuitorilor oraşului, fiind un punct de atracţie pentru turişti. Turnul a fost construit la începutul secolului al XIX-lea.
Cu ocazia unor lucrări la cariera de cretă din dealul Tibișir în anul 1957 s-au descoperit săpate în stâncă bisericuțe rupestre, galerii cu lăcașuri pentru morminte, locuințe construite din blocuri de cretă. Arheologii au stabilit că este un ansamblu rupestru, o străveche așezare omenească.
Această descoperire arheologică atestă existența localității Murfatlar înainte de anul 992 d.Hr. Prin amplasamentul ei, localitatea era la acea epocă în drumul popoarelor migratoare. Date certe asupra istoricului localității apar în documentele existente după anul 1800, când se aflau aici stabiliți mocanii și cojanii, urmași ai ciobanilor dinaintea lor.
Denumirea de Murfatlar vine de la cuvântul tătăresc Murfat, adică urmașii lui Murfat. Așezarea dobrogeană a fost populată după anul 1855 de către o garnizoană turcească, și apoi de către tătarii aduși
din Crimeea, având la început o geamie și câteva case. Denumirea se păstrează până în anul 1921 când, printr-un proiect de lege, s-a schimbat denumirea mai multor localități din Dobrogea, iar Murfatlar a dobândit-o pe cea de Basarbi, până în 1965 când revine la vechiul nume. Conform unei anecdote, însuși Nicolae Ceaușescu ar fi ordonat schimbarea denumirii, pentru că pronunțarea numelui vechi îi prilejuia dificultăți. În anul 1975, s-a numit din nou Basarabi. În anul 2007, autoritățile locale au solicitat revenirea la numele de Murfatlar.
Conform recensământului efectuat în 2011, populația orașului Murfatlar se ridică la 10.216 locuitori, în scădere față de recensământul anterior din 2002, când se înregistraseră 10.857 de locuitori. Majoritatea locuitorilor sunt români (84,3%). Principalele minorități sunt cele de tătari (5,5%) și romi (2,49%). Pentru 6,57% din populație, apartenența etnică nu este cunoscută. Din punct de vedere confesional, majoritatea locuitorilor sunt ortodocși (83,32%), dar există și minorități de musulmani (6,65%) și penticostali (2,19%). Pentru 6,59% din populație, nu este cunoscută apartenența confesională.
În anul 1930 localitatea număra 1.502 locuitori, dintre care 936 români, 268 turci, 96 tătari, 59 germani, 44 țigani, 27 armeni, 24 greci ș.a. Sub aspect confesional populația era alcătuită din 1.047 ortodocși, 371 mahomedani, 47 luterani, 19 armeano-gregorieni, 13 romano-catolici ș.a. În sat au locuit și germani dobrogeni, de religie evanghelică.
 
<obiectiv>1215, - GARA MURFATLAR
 A fost prima linie de cale ferată construită în tot Imperiul Otoman (Dobrogea fiind sub ocupație otomană în acea perioadă).
Linia ferată Constanța Port – Cernavodă Port în lungime de 65,3 km a fost inaugurată în data de 4 octombrie 1860 și a fost construită cu resurse englezești, respectand normele englezești. A fost prima linie de cale ferată construită în tot Imperiul Otoman (Dobrogea fiind sub ocupație otomană în acea perioadă). Linia pleca din portul Constanţa, traversa marginea oraşului şi continua
în zigzag până la gara construită la vest de oraş. Apoi continua spre vest, trecând de Murfatlar şi Medgidia, de Valea Carasu, şi ajungea la Cernavodă, după 64,6 kilometri.
A fost o realizare remarcabilă din punct de vedere tehnic. Şina avea o pantă de 30 de grade, la intrarea în port. În plus, au fost construite linii anexe, care ajungeau până în dreptul staţiunii Mamaia de astăzi. Pe 1 septembrie 1857, Sir John Trevor Barklay, un investitor englez, acţionând în calitate de reprezentant al unui grup londonez format din Thomas Wilson, Cunard, Price, Paquet, Lewis şi Newall au încheiat o înţelegere cu guvernul turc, obţinând permisiunea de a construi o cale ferată între Constanţa şi Cernavodă, de a exploata porturile şi gările şi de a administra activităţi de import-export. Documentul a avut două versiuni, una franceză şi una turcă, şi a devenit valabil graţie unui document semnat de sultanul otoman Abdul Medjid (1839-1861).
Actul stipula condiţiile referitoare la execuţia lucrărilor şi la modul de folosire al căii ferate Kustendje Boghas Keni railway.
Concesiunea avea o durată de 99 de ani, începând cu data de la care calea ferată era dată în exploatare. Partea engleză apărea în document cu denumirea „Compagnie du chemin de fer Imperial Ottoman du Danbe et de la Mer Noire", care a fost denumită apoi oficial „Danube and Black Sea Railway Kustendje Harbour Company Limited" (DBSR).
Iniţialele apăreau atât pe trenuri, cât şi pe timbrele poştale emise cu această ocazie.
<obiectiv>1216, - Mănăstirea Basarabi, Murfatlar
Basarabi este un sit arheologic și un complex rupestru deosebit de important pentru istoria creștinismului de pe teritoriul României. Ansamblul rupestru de la Basarabi adăpostește prima biserică și primele chilii ale unei mănăstiri, de pe teritoriul României. Complexul, format din camere și galerii, este săpat într-un deal de cretă din apropierea carierei de extragere a cretei.
Descoperirea primei încăperi a complexului de la Basarabi a fost descoperită la data de 11 iunie 1957, în urma lucrărilor de extindere a carierei de cretă din apropiere. Surpându-se o
parte din malul de cretă, s-a descoperit mai întâi biserica B1, aflată la un nivel mai înalt decat toate celelalte, iar mai apoi celelalte. Data întemeierii așezărilor s-a putut face pe baza unei înscripții din naosul bisericii B4, și anume leat 6500, adică anul 992.
 
Bisericile și galeriile săpate în dealul de cretă de la Basarabi-Murfatlar se află pe versantul nord-vestic al dealului Tibisirul, la o distanță de câteva zeci de metri de canalul Dunăre - Marea Neagră și în imediata apropiere a marelui val de piatră. Lucrările de pregătire a condițiilor de conservare și a săpăturilor, organizate în vederea altor descoperiri, au luat sfârșit în data de 15 decembrie 1960.
În anul 1961, ansamblul rupestru Basarabi a fost dat în grija Institutului de Arheologie, iar mai apoi, în ultimele cinci luni ale anului, în grija Direcției Monumentelor Istorice. În următorul an, 1962, au fost scoase la lumină încă alte două bazine ale carierei de cretă, pe ale căror pereți au fost descoperite cruci.
În urma săpăturilor arheologice a fost dezvelită o structură compozită de camere, galerii, morminte și locuințe, repartizate haotic în funcție de bazinele de extragere a cretei. Complexul poate fi împărțit în trei mari secțiuni în funcție de teren: încăperile sapate în abruptul dealului de cretă, masivul peninsulă și restul.
Colectivul santierului a fost alcatuit din Ion Barnea si Virgil Bilciurescu, Petre Diaconu, Adrian Radulescu si Radu Florescu. Au fost luate releveuri ale inscripțiilor și desenelor găsite până la acea dată, s-a desenat planul general și au fost făcute secțiuni topografice. Ceramica, obiectele de uz casnic, diverse obiecte de cretă cioplită, ba chiar și porțiuni întregi decupate din pereții de cretă au fost transportate la Muzeul Regional Dobrogea și Muzeul de Arheologie București.
Prin grija ÎPS Teodosie, această vatră de credință a prins din nou viață pe data de 4 noiembrie 2004, cu hramul Sfântului Teotim, episcopul Tomisului.
<obiectiv>1217, - CONACUL MIHAIL KOGĂLNICEANU
Moşia Murfatlar a intrat în posesia familiei Kogălniceanu în anul 1885, când marele om politic şi scriitor Mihail Kogălniceanu a achiziţionat imobilul de la Hagi Me(h)met Aralam bey, membru al unei prospere familii de latifundiari din judeţul Constanţa.
Fiul omului politic, Vasile M. Kogălniceanu, este cel ce s-a stabilit la conacul din Murfatlar, de unde îşi putea desfăşura activitatea sa de inspector domenial în Dobrogea, dar şi cea de administrator al plasei Mangalia. Vasile M. Kogălniceanu a rămas cunoscut în istorie pentru
susţinerea pe care a acordat-o Reformei Agrare din 1923 şi cauzei împroprietăririi ţăranilor săraci.
Conacul este construit în stil eclectic, prezentând detalii specifice modei occidentale din secolul al XIX-lea, dar şi elemente de influenţă maură vizibile în cazul frontonul crenelat sau a turnului- belvedere.
Deşi recent a trecut printr-un proces de recondiţionare şi refuncţionalizare, fiind astfel pregătit să adăpostească grădiniţa nr. 2 din Murfatlar, clădirea păstrează şi astăzi piesele de feronerie şi de tâmplărie originale. Construcţia este printre puţinele conace româneşti de epocă modernă păstrate până în prezent şi clasate ca monument istoric, din Dobrogea.
Conacul este înconjurat de un parc în care se mai află postamentul troiţei ridicată în 1943 în memoria celor căzuţi pe front.
Fiu al marelui politician, istoric şi scriitor Mihail Kogălniceanu, face primele studii cu profesori particulari, apoi pe cele gimnaziale la Berlin. Urmează cursurile Facultăţii de Ştiinţe Agricole din Grignon (Franţa).
 
După ce revine în ţară devine „administrator de plasă”, apoi inspector domanial în Dobrogea. De remarcat că, încă din anii tinereţii îşi îndreaptă cu precădere atenţia spre lumea satului, având un ascuţit spirit analitic de cercetare a problemelor privind viaţa ţărănimii. Acest aspect este relevat prin articolele sale din ziare sau reviste ca „Epoca”, „Gazeta Ţăranilor”, sau „Şezătoarea”, unde abordează, începând din anul 1891, mai multe aspecte legate de multitudinea problemelor existente în lumea rurală.
Pe lângă problema ţărănească a fost un înfocat militant pentru sistemul electoral bazat pe votul universal, pentru aceasta fondând, împreună cu Vintilă C. A. Rosetti şi Ion Nădejde, Liga votului universal (1895), iar în 1896 Liga pentru repausul duminical. Activitatea sa de publicist continuă la publicaţiile „Românul” condusă de Vintilă C. A. Rosetti, unde este prim redactor, şi la „Steaua Dunării”, pe care o întemeiază şi unde semnează mai multe articole de orientare democratică.
Din anul 1901 va conduce timp de cinci ani ziarul „Agrarul”.
Activitatea politică şi-o desfăşoară în cadrul Partidului Naţional Liberal începând cu anul 1893. Opera sa literaro-istorică este compusă din mai multe lucrări despre politică: Acte relative la 2 mai 1864 (1894), Domnia lui Bibescu - Vodă (1894) şi, mai ales, despre marea problemă agrară existentă în societatea românească Ferma Laza (1900), Poveţe despre grădinile de legume (1902), Chestiunea ţărănească (1906) ş. a. Vasile Kogălniceanu a militat statornic pentru ridicarea materială şi spirituală a lumii rurale, pentru emanciparea ei politică şi culturală.
<obiectiv>1218, - Geamia Murfatlar, Murfatlar
Geamia Murfatlar a fost construită în anul 1981, fiind parte a Muftiatului Cultului Musulman din România, Constanța.
În anul 1262, o armată de oşteni turci descăleca în nordul muntos al Dobrogei. Erau conduşi de Sari Saltuk Dede, dervişul trimis cu misiunea de a răspândi religia islamică. Se întâmpla înainte de fulminanta ascensiune a Imperiului Otoman. Dobrogea era pe atunci un teritoriu al nimănui, aproape nepopulat, stăpânit la sud de Imperiul Bizantin, dar ocupat la nord de Hoarda de Aur. Dervişul Sari Saltuk Dede a
fost Baba pentru noua comunitate de musulmani din Dobrogea. Războinicii lui Baba au fost întemeietorii unei moşteniri greu de şters. Datorită taberei lor, aşezarea Vicus Novus (Satul Nou) din nordul Dobrogei a devenit Babadag, însemnând „Muntele lui Baba“. La Babadag, locul unde Sari Saltuk Dede îşi doarme, de secole, somnul de veci este monument de patrimoniu. L-a construit în 1484 sultanul Baiazid, în onoarea dervişului care a dus islamul pe un tărâm nou. Mausoleul lui Baba este obiectiv turistic cu care oraşul se mândreşte. La festivitatea care a marcat restaurarea sa, de la 26 septembrie 2007, a participat inclusiv premierul turc Recep Tayyip Erdogan. Nu departe de mausoleul lui Baba se odihneşte un alt conducător de oşti, Gazi Ali Paşa, care a ridicat o geamie ce îi poartă astăzi numele. Lăcaşul este străjuit de cişmeaua Kalaigi, la care se răcoresc pelerinii osteniţi de călătoria prin secetoasa Dobrogea. Babadagul a fost cândva capitala Dobrogei. La finele anilor 1600, aici a fost mutată pentru doi ani (1677-1678), de la Silistra, reşedinţa paşalâcului. Aşezarea avea 100.000 de locuitori, 400 de prăvălii, hanuri, şcoli, seminarii, geamii – un centru urban în toată puterea cuvântului.
 
Un moment de cotitură pentru musulmanii din Dobrogea a fost Războiul de Independenţă din 1877. A însemnat ieşirea de sub ocupaţie otomană şi intrarea sub administraţia românească. Pentru musulmani a fost momentul în care au pierdut supremaţia, trezindu-se supuşii unui stat creştin. După 1878, denumită California României, Dobrogea multietnică avea să intre într-un proces de colonizare, care-i va dezavantaja pe musulmanii ce deţineau deja proprietăţi.
În sânul comunităţii confruntate cu schimbări fundamentale, a încolţit gândul emigrării în locurile de origine: Turcia sau Crimeea. Dorinţa de a-şi găsi leagănul cultural – spaţiul identitar, cum îl numesc cercetătorii – a cuprins minoritatea turco-tătară.
Principala frământare pentru musulmanii din România a fost găsirea spaţiului în care comunitatea să îşi poată păstra principalele repere: religia, limba, obiceiurile. Dacă ei au rămas în Dobrogea, înseamnă că acesta a fost pământul pe care l-au considerat patria lor. În 1913, Regele Carol I inaugura marea moschee din Constanţa, în semn de preţuire pentru „loiala comunitate musulmană“. Drept recunoştinţă, musulmanii au făcut un gest rarisim: au numit moscheea „Carol I“. Numele a fost păstrat până în zilele noastre.
<obiectiv>1219, - MUZEUL VIEI ȘI AL VINULUI
Situat în inima podgorieiMurfatlar, a fost înființat în anul 1970, sub patronajul Muzeului de Istorie Națională și Arheologie din Constanța.
În cadrul muzeului există zeci de exponate de remarcabilă valoare ce atestă practicarea viticulturii pe teritoriul dobrogean de peste 2000 de ani. Poposind pe vremea când strugurii erau zdrobiți cu picioarele în linuri de piatră pentru obținerea licorii, ne aducem aminte de robustețea dacilor care beau vinul neamestecat cu apă.
În locul cupelor de argint sau aur, dacii obișnuiau să servească vinul din vase din lemn, din cornuri mari de cerb sau de bou, care treceau din mână în mână.
Unii istorici cred că plantarea viţei de vie în zonă e anterioară celei a primelor cereale, iar referinţe istorice la vinul proto-dacilor şi dacilor au făcut şi Strabo şi Diodor din Sicilia.
Importanţa zonei viticole traco-dace o dovedeşte şi localizarea zeului Dionysos (Bachus la romani) în Tracia. De altfel, proto-dacii avea un zeu asemănător – Sabazios – care ar fi putut fi preluat de greci şi personificat în Dionysos.
Viţa cultivată în regiune era din soiul Vitis Silvestris, primul „domesticit” tocmai la începutul neozoicului şi se bea neamestecat cu apă, după moda scitică, cel puţin aşa scrie legendarul Homer, care susţine că războinicii greci au găsit vinul în Tracia.
Poetul Ovidiu – exilat de Augustus la Tomis, actualul oraş Constanţa – scrie că geţii ştiau să producă şi un fel de coniac, concentrând vinul prin îngheţare.
Din istoria cunoscută a viticulturii zonei este măsura regelui dac Burebista (82 Î.Chr. – 44 Î.Chr.) de a defrişa viile. Poate că dacii erau beţivi, poate că a vrut să diminueze tentaţia vecinilor de a ataca continuu Dacia, renumită pentru vinul ei.
Oricum măsura lui Burebista a fost doar o mică piedică în dezvoltarea viticulturii, la cucerirea Daciei de către Traian în urma celor două războaie, producţia vinurilor dacice era în plină expansiune. Romanii au bătut apoi monedă şi la propriu cu vinul din Dacia, moneda Dacia Felix lansată în vremea lui Traian, cât şi o altă emisiune din perioada împăratului Decius (cu puţin înainte de abandonarea provinciei de romani) ilustrau Dacia sub forma unei femei care purta în braţe doi copii, unul ţinând un ciorchine de struguri, iar celălalt spice de grâu.
După retragerea aureliană (271-275 D.Chr.) Dacia a devenit terenul de joacă al mai tuturor popoarelor migratoare care pătrundeau în Europa, şi e de crezut că plantarea viţei de vie a suferit, deşi nu a dispărut.
 
Există date despre consumul vinurilor moldoveneşti la Constantinopol, Varşovia sau Viena, în vreme ce producţia din Ţara Românească se exporta în Egipt şi Imperiul Otoman (care nu cucerise încă Constantinopolul).
<obiectiv>1220, - Monumentul Eroilor Murfatlar, Murfatlar
Monumentul Eroilor Murfatlar a fost ridicat în memoria celor care au luptat de-a lungul Primul Război Mondial în perioada 1916 – 1918. Participarea României la Primul Război Mondial cuprinde totalitatea măsurilor și acțiunilor de ordin politic, diplomatic și militar desfășurate de statul român, singur sau împreună cu aliații, între 28 iulie 1914 și 11 noiembrie 1918, în vederea atingerii scopului politic principal al participării la război - realizarea statului național unitar român. Sistemul internațional era
marcat la sfârșitul secolului XIX și începutul secolului XX de rivalitatea dintre marile puteri pentru controlul lumii extraeuropene. În Europa, Germania devenise principala putere și comportamentul ei pe continent a determinat o extraordinară destrămare și recompunere a alianțelor în raport cu deceniile anterioare.
Din punct de vedere militar, România venea după o victorie fără glorie în Al Doilea Război Balcanic, euforia victoriei făcând să se treacă cu ușurință peste lipsurile manifestate în domeniul conducerii militare, organizării și instruirii trupelor și mai ales a înzestrării cu armament și tehnică de luptă moderne.
Deși legată de Imperiul Austro-Ungar printr-un tratat secret de alianță, din 1883, România alege să se declare neutră la izbucnirea ostilităților, în iulie 1914, prevalându-se de interpretarea clauzelor relative la „casus foederis”.
În august 1916, România primește un ultimatum să decidă dacă dorește să se alăture Antantei „acum ori niciodată”. Sub presiunea cererii ultimative, guvernul român acceptă să intre în război de partea Antantei, deși situația de pe fronturile de luptă nu era una favorabilă.
După o serie de victorii tactice rapide în Transilvania asupra unor forțe austro-ungare copleșite din punct de vedere numeric, armata română va suferi în toamna anului 1916 o serie de înfrângeri zdrobitoare, ceea ce va forța autoritățile statului să se refugieze în Moldova, permițând inamicului să ocupe două treimi din teritoriul național, inclusiv capitala București.
În iarna lui 1916 și primăvara anului 1917, sub conducerea unui nou „leadership” militar (generalii Prezan, Christescu, Grigorescu, Averescu, Văitoianu etc.) și cu sprijinul substanțial al Misiunii Militare Franceze conduse de generalul Henri Berthelot, Armata României a fost reorganizată și instruită pe baze moderne adaptate cerințelor războiului.
Campania din vara anului 1917 a fost una de succes, reușindu-se, în faza inițială, înfrângerea trupelor Puterilor Centrale în bătăliile de la Mărăști, Oituz și Mărășești. Planificatorii militari români intenționau ca în continuare să dezvolte această ofensivă pentru a începe eliberarea teritoriului ocupat, dar izbucnirea revoluției în Imperiul Rus a dus la abandonarea acestor planuri și trecerea din nou la defensiva strategică.
Situația pe frontul de est a evoluat într-un mod negativ, astfel încât după ce Rusia a încheiat pacea de la Brest-Litovsk cu Puterile Centrale, România a fost nevoită să ceară armistițiul și apoi să fie nevoită să iasă din război și să semneze o pace separată în condiții umilitoare, în primăvara lui 1918. Din fericire, refuzul regelui Ferdinand, care a amânat la nesfârșit gestul formal de a semna acest tratat, a făcut posibilă reînceperea ostilităților în ultimele două zile ale războiului, prezervând în acest mod statutul României de stat beligerant la Conferința de Pace de la Paris.
 
<obiectiv>1221, - SEMINARUL MUSULMAN
Seminarul musulman a fost înființat în Babadag, în 1610, prin donația testamentară a comandantului militar din zonă, generalul Gazi Ali Pașa care a finanțat și construcția moscheii din Babadag, unde este înmormântat. Seminarul continuă activitatea celei mai vechi medrese⁠(en) din Dobrogea, aflată la Babadag și înființată în anul 1484, în timpul sultanului Baiazid al II-lea.[1] Seminarul a funcționat sporadic până după Războiul de Independență al României, când Dobrogea a revenit României
În 1880, Mihail Kogălniceanu se pronunța pentru
admiterea ca limbi de studiu și a celor folosite de principalele minorități. Plecând de la acest principiu, autoritățile române au numit profesori, desemnați "hogi", care să-i învețe pe copii limba turcă, chiar și în școlile românești frecventate de copii musulmani. În programul Școlii normale de învățători și institutori din Constanța, creată în
1883, figura ca obligatoriu studiul limbilor turcă și bulgară.
Ținând seama de existența fostului seminar din Babadag, Legea de organizare a Dobrogei din 9 martie 1889, art. 21, hotărăște: „Se va înființa în orașul Babadag un seminar musulman cu menirea de a forma capii moscheelor și a preda principiile religiunii musulmane. Această școală se va întreține de stat”.
În 1901, Spiru Haret a mutat seminarul la Medgidia, într-un local pus la dispoziție în mod gratuit de comunitatea musulmană locală. Seminarul oferea ore de arabă și de interpretare a Coranului, pe lângă alte materii legate de educarea și păstrarea tradițiilor minorității turco-tătare. Absolvirea acestui seminar conferea dreptul de a fi numit în clerul musulman.
Odată cu instaurarea regimului socialist în România, acesta nu s-a mai implicat în sprijinirea minorităților. În 1967 Seminarul de la Medgidia, singura instituție care se ocupă cu învățarea limbi turce și citirii Coranului în arabă, cu pregătirea clerului pentru a deveni imami, a fost închis, sub motivul lipsei de candidați.
După 1990, președintele României Ion Iliescu și președintele Turciei, Suleiman Demirel au semnat un protocol pentru reînființarea seminarului musulman și pentru reconstrucția complexului de clădiri ale fostului seminar musulman din Medgidia, prin care partea turcă se angaja să finanțeze complet această construcție.
În 1995, un alt protocol încheiat între statul roman și cel turc transforma seminarul musulman din Medgidia în Liceul pedagogic și teologic Mustafa Kemal Ataturk, finanțat de guvernul de la Ankara, liceu ce dispune de un internat. Din 2000-2001 liceul a devenit Colegiul Național „Kemal Atatürk”.
<obiectiv>1222, - Casa Murad G. Ali, Medgidia
Casa Murad G. Ali este înscrisă în lista monumentelor istorice ale județului Constanța. Clădirea a fost construită în anul 1906.
În anul 1262, o armată de oşteni turci descăleca în nordul muntos al Dobrogei. Erau conduşi de Sari Saltuk Dede, dervişul trimis
  
cu misiunea de a răspândi religia islamică. Se întâmpla înainte de fulminanta ascensiune a Imperiului Otoman. Dobrogea era pe atunci un teritoriu al nimănui, aproape nepopulat, stăpânit la sud de Imperiul Bizantin, dar ocupat la nord de Hoarda de Aur. Dervişul Sari Saltuk Dede a fost Baba pentru noua comunitate de musulmani din Dobrogea. Războinicii lui Baba au fost întemeietorii unei moşteniri greu de şters. Datorită taberei lor, aşezarea Vicus Novus (Satul Nou) din nordul Dobrogei a devenit Babadag, însemnând „Muntele lui Baba“. La Babadag, locul unde Sari Saltuk Dede îşi doarme, de secole, somnul de veci este monument de patrimoniu. L-a construit în 1484 sultanul Baiazid, în onoarea dervişului care a dus islamul pe un tărâm nou. Mausoleul lui Baba este obiectiv turistic cu care oraşul se mândreşte. La festivitatea care a marcat restaurarea sa, de la 26 septembrie 2007, a participat inclusiv premierul turc Recep Tayyip Erdogan. Nu departe de mausoleul lui Baba se odihneşte un alt conducător de oşti, Gazi Ali Paşa, care a ridicat o geamie ce îi poartă astăzi numele. Lăcaşul este străjuit de cişmeaua Kalaigi, la care se răcoresc pelerinii osteniţi de călătoria prin secetoasa Dobrogea. Babadagul a fost cândva capitala Dobrogei. La finele anilor 1600, aici a fost mutată pentru doi ani (1677-1678), de la Silistra, reşedinţa paşalâcului. Aşezarea avea 100.000 de locuitori, 400 de prăvălii, hanuri, şcoli, seminarii, geamii – un centru urban în toată puterea cuvântului.
Un moment de cotitură pentru musulmanii din Dobrogea a fost Războiul de Independenţă din 1877. A însemnat ieşirea de sub ocupaţie otomană şi intrarea sub administraţia românească. Pentru musulmani a fost momentul în care au pierdut supremaţia, trezindu-se supuşii unui stat creştin. După 1878, denumită California României, Dobrogea multietnică avea să intre într-un proces de colonizare, care-i va dezavantaja pe musulmanii ce deţineau deja proprietăţi.
În sânul comunităţii confruntate cu schimbări fundamentale, a încolţit gândul emigrării în locurile de origine: Turcia sau Crimeea. Dorinţa de a-şi găsi leagănul cultural – spaţiul identitar, cum îl numesc cercetătorii – a cuprins minoritatea turco-tătară.
Principala frământare pentru musulmanii din România a fost găsirea spaţiului în care comunitatea să îşi poată păstra principalele repere: religia, limba, obiceiurile. Dacă ei au rămas în Dobrogea, înseamnă că acesta a fost pământul pe care l-au considerat patria lor. În 1913, Regele Carol I inaugura marea moschee din Constanţa, în semn de preţuire pentru „loiala comunitate musulmană“. Drept recunoştinţă, musulmanii au făcut un gest rarisim: au numit moscheea „Carol I“. Numele a fost păstrat până în zilele noastre.
<obiectiv>1223, - STATUIE FEMEIA CU HARPĂ
Aflată în Piațeta Decebal a municipiului Medgidia, această operă a fost finalizată în anul 1933 de către celebrul sculptor dobrogean Ion Jalea (1887-1983). Statuia prezintă o femeie ce cântă la o harpă ale cărei corzi nu au fost reprezentate, lăsând cumva ca ele să fie o parte naturală, fie apa ce se prelinge pe statuie când plouă, fie vântul care adie , dând naștere unei conexiuni metaforice între obiectul sculptural și mediul înconjurător.
Ion Jalea (n. 19 mai 1887, Casimcea, județul Tulcea - d. 7 noiembrie 1983) a fost un sculptor român, membru titular al Academiei
Române. A participat la Primul Război Mondial, unde și-a pierdut mână stângă în luptă și a fost nevoit să sculpteze toată viața doar cu mână dreaptă.
 
După ce absolvă în 1908 Școala de Arte și Meserii, urmează studiile Academiei de Arte Frumoase din București, avându-i profesori pe sculptorii Frederik Storck și Dimitrie Paciurea. Își desăvârșește formația artistică la Paris, la Academia Julian, în atelierul lui Antoine Bourdelle. Obține Marele Premiu al Expozițiilor Internaționale de la Paris și de la Barcelona, Premiul național pentru sculptură (1941), Premiul de Stat (1957) și - în același an - titlul de Artist al Poporului. Din 1956 a funcționat ca președinte activ al Uniunii Artiștilor Plastici din România.
Sculptorul Ion Jalea este autor a numeroase monumente, statui, busturi, reliefuri, compoziții alegorice. La baza viziunii lui stă cultul pentru formă ca rezultat al observării realității - în special a figurii umane - și tendința încorporării unor morfologii fantastice evocatoare ale mitologiei antice. Sculpturile sale au un sens idealizant, autorul vizând în permanență glorificarea unor fapte sau personalități semnificative din experiența istorică.
În compozițiile sale, Ion Jalea urmează legile clasice ale echilibrului, ale raporturilor armonice între părți, ale dozajului elementelor dinamice - gesturi, diagonale ascendente sau descendente - într-un ansamblu coerent și static. O sinteză a înzestrării sale, a perfectei îmbinări între nivelul realist și cel alegoric, a științei împăcării tensiunilor dinamice și statice ne oferă compoziția Arcaș odihnindu-se, lucrarea sa cea mai reprezentativă, creată în 1926 .
În data de 19 martie 2009, Președintele României, Traian Băsescu, a efectuat o vizită la Curtea de Justiție a Comunităților Europene, ocazie cu care a avut loc ceremonia de inaugurare a copiei în bronz a operei de artă "Arcaș odihnindu-se", sculptură de Ion Jalea, donație a statului român către Curtea de Justiție din Luxemburg.
Un mare număr din sculpturile lui Ion Jalea se găsesc în Muzeul Memorial „Ion Jalea”, o secție a Muzeului de Artă din Constanța, care cuprinde Colecția „Ion Jalea”. Colecția a fost inaugurată în august 1968 și s-a constituit pe baza donației sculptorului Ion Jalea. Ea grupează 227 lucrări, din care 119 intrate în patrimoniu, în anul 1985.
<obiectiv>1224, - Geamia Abdul Medgid
Geamia Abdul Medgid (numită și Moscheea Mare) a fost construită în perioada 1859 – 1865 de Guvernul Otoman în orașul Medgidia.
În prezent geamia este cea mai veche clădire din oraș și una din cele două lăcașe de cult islamic din Medgidia.
Războiul Ruso-Turc (1828–1829) a avut ca urmare și distrugerea completă a orașului Medgidia, populația fiind dispersată în localitățile din jur. După Războiul Crimeii (1853-1856), Said-pașa, guvernatorul otoman al Dobrogei, a așezat circa 6.000 de tătari emigrați din Crimeea pe locul
vechiului oraș distrus, pe care l-a reclădit după aproape 30 de ani.
Sultanul Abdul-Medjid (1839-1861) a emis la 2 septembrie 1857 un firman pentru construirea geamiei, care a primit apoi numele sultanului.
 
Este o construcție monumentală, de formă pătrată, în stil neoclasic specific arhitecturii islamice[3], executată din piatră de calcar fasonată manual, și lemn de cedru, adus din Liban.
Minaretul, înalt de 25 m, cu scară interioară în spirală și terasă circulară în partea superioară, este construit tot din piatră de calcar. Interiorul este neschimbat de la construcție și păstrează în original, toate detaliile.
Clădirea, care a fost executată și întreținută de Guvernul Otoman, a fost deservită încă de la înființare de un imam, un hatip și un muezin.
Abdul-Medjid a fost al XXXI-lea sultan al Imperiului Otoman(1839-1861).
A încercat să încheie alianțe cu marile puteri ale Europei occidentale, cum ar fi Marea Britanie, Franța, state care au fost aliate ale otomanilor împotriva Imperiului Țarist în Războiul Crimeii. În cadrul Tratatului de la Paris, Imperiul Otoman a fost inclus în familia națiunilor europene. Dar marile realizări ale lui Abdul-Medjid sunt reformele (numite Tanzimat) cu caracter liberal pe care le-a promovat (reforme inițiate de tatăl său, Mahmud al II-lea), care au deschis drumul modernizării Turciei și au favorizat mișcări naționaliste de eliberare în cadrul popoarelor subjugate.
Pentru reformele sale, a fost considerat un adevărat Atatürk al secolului al XIX-lea.
Abdul-Medjid moare la numai 39 de ani datorită tuberculozei, boală de care suferise și tatăl său. Este succedat de fratele său, Abdul Aziz, cel mai în vârstă supraviețuitor al familiei.
<obiectiv>1225, - MONUMENTUL EROILOR SÂRBI
De-a lungul veacurilor, dintre toţi vecinii României, singurii cu care ţara noastră nu a avut niciun conflict armat au fost sârbii. „Trei prieteni – spune înţelepciunea populară – au românii: Dunărea, Marea Neagră şi sârbii”. Fireşte, ca între orice vecini, neînţelegeri mai mici sau mai mari au existat, dar războaie, înfruntări cu arma în mână, niciodată.
Dimpotrivă, la mare necaz, cele două popoare nu au şovăit să pună mâna pe arme pentru a se întrajutora. Încă în 1389, în marea bătălie de la Kosovo
Polie (Câmpia Mierlei) a sârbilor cu otomanii, Mircea cel Bătrân trimitea un corp expediţionar în sprijinul trupelor cneazului Lazăr – sârbii fiind însă, până la urmă, înfrânţi.
Jumătate de mileniu mai târziu, în timpul primei conflagraţii mondiale, sârbii, împreună cu fraţii lor de limbă croaţi şi sloveni, veneau în ajutorul românilor cu o divizie de voluntari, care, în lupte aprige, purtate pe câmpiile Dobrogei, au dat grele jertfe de sânge.
Militarii sârbi au luptat împreună cu românii împotriva atacurilor bulgare, la Pietreni, precum și la Bazargic sau Topraisar.
În aceste lupte au căzut 18.868 oameni ai diviziei militare, 238 ofițeri și 8.727 soldați, motiv pentru care ieri au fost omagiați printr-un ceremonial religios militar.
În semn de cinstire a sacrificiului lor, la Medgidia a fost ridicat, acum opt decenii şi jumătate, un impresionant monument-criptă, în faţa căruia, an de an, la 11 noiembrie, de Ziua Armistiţiului în marele război din 1914-1918, se desfăşoară de atunci o emoţionantă ceremonie comemorativă.
 
El a fost inaugurat în mod solemn la 7 septembrie 1926 de către regele Ferdinand al României reîntregite şi regele Alexandru Karagheorghevici, întemeietor (coincidenţă remarcabilă, în aceeaşi zi de 1 decembrie 1918, când, la Alba Iulia, era proclamată Marea Unire Naţională a tuturor românilor) al Regatului Sârbo-Croato-Sloven, devenit apoi Regatul Iugoslaviei. Cei doi monarhi erau de altfel înrudiţi, primul fiind socrul celui de-al doilea: cu patru ani în urmă, în 1922, regele Alexandru Karagheorgevici lua în căsătorie, cu mare fast, pe principesa Maria (Mărioara), fiica regelui Ferdinand şi a reginei Maria.
<obiectiv>1226, - Primăria Medgidia, Medgidia
În 1865, locuitorii solicită guvernatorului Dobrogei ca noua localitate să fie denumită Medgidia, în semn de recunoștință pentru protectorul lor, Abdul Medgid.
După războiul de independență (1877-1878 ), Dobrogea a revenit la patria mamă, România, iar Târgul Medgidia renaște și începe să se organizeze. În decembrie 1878 este ales Consiliul Comunal și constituită cancelaria Primăriei. Un an mai târziu aici se înregistrau 300 de case cu 1500 de locuitori. Anul 1882 este marcat prin înființarea spitalului comunal și
a primei farmacii din oraș. Creșterea populației se face într-un ritm moderat, astfel încât în 1884 sunt înregistrați 2449 locuitori, iar în 1903 în 879 de case locuiesc 2858 de suflete.
În 1886 se ridică o școală primară mixtă pentru copiii săraci ai orașului. Aceasta era a treia școală care se înființa în Medgidia, o școală de baieți și una de fete, se construiseră în 1879.
Interesul pentru Medgidia pare a-i cuprinde și pe scriitorii de literatură științifico-fantastică. Jules Verne publică în 1883 nuvela Keraban încăpățânatul în care eroii cărții ajung în Dobrogea și poposesc la Medgidia.
În anul 1893 începe construcția palatului comunal, clădire reprezentativă a orașului care în decursul timpului a suferit diverse reparații și modificări.
Unul din primarii importanți ai Medgidiei a fost I. N. Roman de al cărui nume se leagă multe dintre evenimentele care au marcat acest sfârșit de secol. Ca un omagiu pe care oamenii l-au adus acestei personalități, în 1936 se înființează un camin cultural ce-i poartă numele și se află găzduit în casa lui Ibrahim Themo.
La 1901, orasul Medgidia avea 36 de străzi, cateva pavate sau pietruite, 7 mici hoteluri și 10 hanuri. Era printre celelalte localități ale județului, cea mai dezvoltată.
Activitatea culturală a orașului Medgidia este bine întreținută pe de o parte de comercianți, industriași, agricultori care nu precedau să investească în manifestări spirituale precum construirea de biblioteci publice, dar și de către primăria care avea în bugetul anual ca destinație specială fonduri pentru propășirea mișcării artistice și culturale. În august 1936, apare la Medgidia prima revistă intitulată Graiul Dobrogei.
În 1940, țara intră în război, nenumărați au fost soldații care au plecat din Medgidia să lupte pe front. Până la izbucnirea războiului, Medgidia era incontestabil orașul cu oamenii cei mai înstăriți, ba chiar fără să se fi făcut o statistică, din numărul total al locuitorilor cel puțin jumătate dețineau suprafețe mari de teren, monopolul comerțului și industriei. După terminarea războiului, tăvălugul comunist a început cu deposedarea pământurilor. La 27 februarie 1965, a fost inaugurat complexul sanitar format dintr-un spital și o policlinică modernă. În anul 1970 orașul dispunea de o baie publică cu o capacitate de deservire de 40 locuri, un hotel cu 52 locuri și 60 de abonați telefonici.
1989 - anul care a schimbat cursul istoriei. La Medgidia, asemenea întregii țări, oamenii au reacționat spontan și au încercat să restabilească intrarea în normalitate. În această perioadă, oamenii încearcă să reconstituie imaginea unui patrimoniu distrus, să-și revendice drepturile, să participe voluntar cu sugestii și fapte la refacerea materială și spirituală a orașului.
 
Anul 1994 aduce Medgidiei o mare împlinire, devenirea orașului, municipiu.
<obiectiv>1227, - CRAMA LIPNIȚA
În prezent, Domeniile Ostrov are o suprafață agricolă de aproximativ 2000 de hectare, cu un areal viticol de 1200 de hectare, 400 de hectare livadă (cais, piersic, măr, prun, cireș, vișin, nuc), 150 de hectare de teren arabil ce urmează a fi plantatesi 200 ha de sere. Domeniile Ostrov include cele două mari centre : Ostrov, cu un total de cinci ferme și o suprafață de circa 600 ha și Lipnița, cu un total de nouă ferme și o suprafață de circa 1000 ha.
Domeniile Ostrov sunt situate în sud-vestul
județului Constanța, de-a lungul malului drept al Dunării, pe terasa superioară, având o lungime de 30 de km. Vinurile obținute în această cramă au particularități de noblețe și originalitate, care le conferă o personalitate puternică și distinsă. Vinurile
Domeniile Ostrov respectă și promovează cerințele de calitate ale Uniunii Europene.
Izvoarele arheologice ne-au arătat faptul că, încă de acum cel puțin 3000 de ani, regiunea cunoscută astăzi ca fiind Ostrovul a fost sinonimă cu viticultura și, implicit, cu vinificația. De-a lungul timpului, sub diferite forme, la Ostrov s-a făcut vin.
Cultivarea se făcea pe suprafețe mari, ceea ce a impus viticultura ca fiind un element distinctiv pentru viitoarea provincie romană. După cucerirea Daciei, administrația romană a introdus noi sortimente de viță-de-vie și noi procedee de tăiere și practici de vinificație. Cultivarea viei nu a încetat nicio clipă, nici în perioada migrației popoarelor, nici în secolele de ocupație turcească a Țărilor Romane.
Cultura viței-de-vie pentru romani ținea nu numai de lucrul manual, ci și de o întreagă spiritualitate, artă și mentalitate care a marcat profund această civilizație. Vinul se regăsește în diversele creații artistice și în sculpturile romane, iar totul stă sub semnul lui Bachus, căruia, conform legendei, în vene îi curgea vin și nu sânge. Descoperirile făcute în zonă au scos la suprafață mai multe reprezentări ale lui Bachus și ale ciorchinelui de strugure.
Producătorul de vinuri Domeniile Ostrov este patronat de către omul de afaceri Horia Culcescu din anul 2001. Din 2005 și până acum, la Domeniile Ostrov s-a investit pentru reconversia plantațiilor prin programe anuale succesive, sisteme de irigații, dotarea cu echipamente și utilaje specifice. De asemenea, cele două stații de vinificație Ostrov, respectiv Lipnița au fost aduse la standarde moderne. Domeniile Ostrov reprezintă brandul sub care Ostrovit S.A. produce vinurile din Podgoria Ostrov. Soiurile care se cultivă la Domeniile Ostrov sunt următoarele: Merlot, Cabernet Sauvingnon, Fetească Neagră, Pinot Noir, Syrach șiRebopentru vinurile roșii. Pentru vinurile albe se cultivă soiurile: Sauvignon Blanc, Chardonnay, Pinot Gris, Fetească Albă, Fetească Regală, Riesling Italian, Mușcat Ottonel și Cramposie. Principalele game de vinuri marca Domeniile Ostrov sunt următoarele: Domeniile Ostrov Reserve, Cetatea Durostorum, Canaraua Fetii, Pacuiul lui Soare, Domeniile Ostrov, Premiat, Labyrinthum
și Vinăria Ostrov.
 
Cod 1228- CRAMA OSTROV
 Tărâmul mirific al Ostrovului a tăinuit și a transmis din vechi timpuri o cultură a viței-de-vie și a vinului, ce a fost readusă la viață de noii proprietari ai S.C. Ostrovit S.A. Domeniile Ostrov sunt situate în sud- vestul județului Constanța, de-a lungul malului drept al Dunării, pe terasa superioară, având o lungime de 30 de km. Vinurile obținute în această cramă au particularități de noblețe și originalitate, care le conferă o
personalitate puternică și distinsă. Vinurile Domeniile Ostrov respectă și promovează cerințele de calitate ale Uniunii Europene.
Izvoarele arheologice ne-au arătat faptul că, încă de acum cel puțin 3000 de ani, regiunea cunoscută astăzi ca fiind Ostrovul a fost sinonimă cu viticultura și, implicit, cu vinificația. De-a lungul timpului, sub diferite forme, la Ostrov s-a făcut vin.
Cultivarea se făcea pe suprafețe mari, ceea ce a impus viticultura ca fiind un element distinctiv pentru viitoarea provincie romană. După cucerirea Daciei, administrația romană a introdus noi sortimente de viță-de-vie și noi procedee de tăiere și practici de vinificație. Cultivarea viei nu a încetat nicio clipă, nici în perioada migrației popoarelor, nici în secolele de ocupație turcească a Țărilor Romane.
Cultura viței-de-vie pentru romani ținea nu numai de lucrul manual, ci și de o întreagă spiritualitate, artă și mentalitate care a marcat profund această civilizație. Vinul se regăsește în diversele creații artistice și în sculpturile romane, iar totul stă sub semnul lui Bachus, căruia, conform legendei, în vene îi curgea vin și nu sânge. Descoperirile făcute în zonă au scos la suprafață mai multe reprezentări ale lui Bachus și ale ciorchinelui de strugure.
Producătorul de vinuri Domeniile Ostrov este patronat de către omul de afaceri Horia Culcescu din anul 2001. Din 2005 și până acum, la Domeniile Ostrov s-a investit pentru reconversia plantațiilor prin programe anuale succesive, sisteme de irigații, dotarea cu echipamente și utilaje specifice. De asemenea, cele două stații de vinificație Ostrov, respectiv Lipnița au fost aduse la standarde moderne. Domeniile Ostrov reprezintă brandul sub care Ostrovit S.A. produce vinurile din Podgoria Ostrov. Soiurilecare se cultivă la Domeniile Ostrov sunt următoarele:Merlot, Cabernet Sauvingnon, Fetească Neagră, Pinot Noir, Syrach și Rebo pentru vinurile roșii. Pentru vinurile albe se cultivă soiurile: Sauvignon Blanc, Chardonnay, Pinot Gris, Fetească Albă, Fetească Regală, Riesling Italian, Mușcat Ottonel și Cramposie. Principalele game de vinuri marca Domeniile Ostrov sunt următoarele: Domeniile Ostrov Reserve, Cetatea Durostorum, Canaraua Fetii, Pacuiul lui Soare, Domeniile Ostrov, Premiat, Labyrinthum
și Vinăria Ostrov.
În prezent, Domeniile Ostrov are o suprafață agricolă de aproximativ 2000 de hectare, cu un areal viticol de 1200 de hectare, 400 de hectare livadă (cais, piersic, măr, prun, cireș, vișin, nuc), 150 de hectare de teren arabil ce urmează a fi plantate si 200 ha de sere. Domeniile Ostrov include cele două mari centre : Ostrov, cu un total de cinci ferme și o suprafață de circa 600 ha și Lipnița, cu un total de nouă ferme și o suprafață de circa 1000 ha.
<obiectiv>1229, - CETATEA VICINA
A fost construită între anii 969 – 976, în timpul domniei împăratului bizantin Ioan Tzimiskes, fiind o construcție solidă, singura fortăreața a Imperiului Bizantin din Europa care a rezistat trecerii timpului.
 
În 976, după moartea împăratului Ioan Tzimiskes, stăpânirea bizantină din sudul Dobrogei fusese înlăturată violent de bulgari, dar a revenit în jurul anului 1000, dovezile de vieţuire în incinta cetăţii fiind evidente
Vicina, construită imediat după 971, a ocupat iniţial suprafaţa de 5-6 hectare şi probabil că avea formă trapezoidala.
Istoricii atestă faptul că în timp a avut rol de cetate de vama și apărare, având o importanță deosebită în timpul stăpânirii bizantine din Dobrogea. Cetatea Vicina a reprezentat sediul flotei de război imperiale și garnizoană militară.
Durabilitatea zidurilor cetății a fost dată de o tehnică specială folosită în timpul construcției, denumită substrucția de lemn, ce a fost folosită datorită poziționării cetății pe un teren aluvionar.
Zidurile erau clădite din blocuri de piatră fasonate, poarta de pe latura nordică având evidente influențe bizantine.
În urma unor cercetări arheologice începute în 1956 au fost descoperite câteva complexe deosebit de importante. Pe latura estică se află un debarcader cu diguri, dane etc., având lăţimea de 24 m şi fiind mărginit de două turnuri rectangulare; o poartă largă de 4 metri; o clădire cu absidă.
De-a lungul vremii, cetatea bizantină a trecut printr-o perioadă economică înfloritoare, în special între secolele XIII – XIV, dar în anii 1421 – 1422 activitatea i-a fost oprită, necunoscându-se motivele nici azi.
În prezent se mai vede 10-15% din cetate, iar în anii 50 era vizibială în proporţie de circa 25%. Apa o afectează din ce în ce mai mult, iar prin lucrările efectuate în timp pe Dunăre a fost accelerat procesul de eroziune. Soluţii pentru redresarea şi includerea cetăţii antice într-un circuit turistic există, însă acest lucru ar necesita un efort financiar uriaş.
Păcuiul lui Soare, insulă dunăreană pe care se află cetatea Vicina, unul dintre cele mai importante obiective turistice din zona litoralului, este situată la 9 km în aval de Ostrov. Păcuiul lui Soare înseamnă istorie, nostalgie, plajă şi sălbăticie, fiind perfectă pentru cei care caută liniştea.
Accesul pe insulă este posibil doar cu ajutorul localnicilor care deţin bărci, iar camparea este interzisă.
<obiectiv>1230, - PEREȚII CALCAROȘI DE LA PETROȘANI
Pereții calcaroși de la Petroșani constituie un monument situat pe teritoriul administrativ al comunei Deleni, sat Petroșani și este considerat monument al naturii de tip geologic, zoologic, ştiinţific.
Pereții calcaroși impresionează prin aspectul rezultat în urma acțiunii agenților externi, prin eroziunea apelor, și sunt compuși din depozite cretacice cenomaniene, în care se remarcă prezența conglomeratelor și resturilor fosile de amoniți, lamelibranhiate, echinide.
Suprafața totală a zonei este de 8 ha iar flora este formată din plante rare, xerofile și calcifile.
Peisajul, aflat la poalele satului dobrogean, învăluie în mister şi poveste întreaga zonă, iar zgomotele diurne ale turmelor de oi, se izbesc de pereţii albi şi îmbracă cătunul într-un ecou deosebit.
Pereţii calcaroşi ai cheilor au fost de multe ori spaţiul perfect pentru competiții de escaladă și alpinism, dar și un spațiu de de antrenamente pentru trupele de vânători de munte ce se aflau în cazarma din Petroșani.
 
Deleni este o comună în județul Constanța, Dobrogea, România, formată din satele Deleni (reședința), Petroșani,Pietreni și Șipotele.
Conform recensământului efectuat în 2011, populația comunei Deleni se ridică la 2.388 de locuitori, în scădere față de recensământul anterior din 2002, când se înregistraseră 2.534 de locuitori.
Majoritatea locuitorilor sunt români(94,1%), cu o minoritate de turci (1,8%). Pentru 4,06% din populație, apartenența etnică nu este cunoscută.
Din punct de vedere confesional, majoritatea locuitorilor sunt ortodocși (93,3%), cu o minoritate demusulmani (2,05%).
Pentru 4,06% din populație, nu este cunoscută apartenența confesională.
Localitatea Petroșani arată ca un sat ridicat din piatră, cu garduri de piatră, pe o talpă de piatră, ca o scurgere de lavă închegată.
În trecut, satul s-a numit Köseler iar la recensământul din 2002 avea o populație de 614 locuitori.
Cercetările realizate aici au scos la iveală urme ale existenței localității, de prin secolul V î.Hr, astfel că s-au găsit oseminte ale unui luptător get și alături o grămadă de vârfuri de săgeţi din bronz şi un vas de ofrandă din lut, acoperit cu un capac.
Obiective turistice Deleni:
- Pereţii Calcaroşi din localitatea Petroşani
- Mănăstirea Deleni
- Mormânt roman găsit pe perimetrul localităţii Pietreni
<obiectiv>1231, - MUZEUL SĂTESC LIMANU
Înfiinţat cu lucrări realizate de membrii Uniunii Artiştilor Plastici din Bucureşti, cu ocazia documentării făcute, în vara anului 1960, pe teritoriul Dobrogei, colecţia cuprinde pictură, sculptură, grafică românească contemporană. Comuna Limanu (Caracicula) era formată din satele Caracicula, Ilanlac, Hagilar și Două Mai. Bazele așezării au fost puse de 35 de familii de germani din Basarabia. În anul 1938 denumirea comunei se transformă în Limanu iar satele aferente au devenit: Limanu, Hagieni, Vama Veche și 2 Mai, denumiri ce se păstrează și în prezent.
Conform documentelor istorice, comuna Limanu a fost atestată pentru prima dată în anul 1863. În anul 1887, în zonă au venit aproximativ 35 de familii de germani din Basarabia care au populat localitatea. În anul 1894, aceștia au emigrat, lăsând locul romanilor veniți din stânga Dunării și care în acel moment au fost improprietăriți. În limba turcă, "caracicula" înseamnă "ulm negru". Satul Ilanlac a fost înființat în anul 1811 de câteva familii de gagauti, ulterior asezarea fiind populata cu romani. Localnicii au fost improprietariti cu cate 25 pana la 100 de hectare de teren arabil. Potrivit documentelor, în regiune se găseau foarte mulți șerpi, motiv pentru care satul a fost numit Ilanlac, sau loc plin de șerpi. În ceea ce privește satul Hagilar, acesta a fost înființat în timpul dominației otomane, în anul 1824. Este singurul sat în care populația a rămas în
 
întregime formată din tătari. Cuvântul "hagilar" înseamnă "satul hagiilor" și, potrivit specialiștilor, această denumire provine din faptul că mai mulți tătari de aici au fost în pelerinaj la Mecca. În ceea ce privește satul Două Mai, acesta a fost înființat în anul 1887 de către Mihail Kogălniceanu și a fost populat de ruși castrați, aduși din București, Iași și Galați. În anul 1916 populația era formată din 1860 suflete, dintre care 1005 bărbați și 855 femei. În anul 1922, comuna nu dispunea de un local propriu pentru primărie. Aceasta funcționa într-un spațiu închiriat pentru care se plătea o chirie. Încă din anul 1916 în localitate funcționa o școală în satul Caracicula, cu cinci clase, înființată în anul 1902. În satul Hagilar funcționa o școală cu trei clase, înființată în anul 1904, și avea un învățător suplinitor. Unitățile de învățământ au fost devastate în timpul războiului. Tot în acea perioadă funcționa singura biserică în Caracicula, cu hramul Sfântul Nicolae, care a fost construită în anul 1904, prin cotizațiile locuitorilor, ce era deservită de un preot. Tot atunci funcționa o geamie în Hagilar, construită în anul 1907, și un Hatip cu patru clase primare. Toate satele, mai puțin Hagilar, aveau câte un cimitir ortodox. În anul 1904 a fost înființată prima bancă, denumita "Zorile", care avea 81 de membri și un capital vărsat de 58.820 lei.
Din anul 1938, comuna Caracicula devine Limanu, iar satele sunt redenumite Hagieni, Vama Veche și 2 Mai, denumiri ce se păstrează și în prezent.
<obiectiv>1232, - CENTRUL DE AGREMENT 2 MAI
Condiții de cazare și masă:
 centrul are o capacitate de 200 de locuri, în camere cu baie proprie, dispuse astfel:
 camere cu 2 locuri – 8
 camere cu 4 locuri – 6
 camere cu 5 locuri –
32
 centrul dispune de sală de
mese proprie, capacitate 120 locuri, şi bucătărie proprie
Oportunități pentru petrecerea
 timpului liber:
 locuri de joacă pentru copii
 teren de minigolf
 teren de sport
 teren de golf
 discotecă în aer liber Alte facilități:
 cabinet medical si infirmerie;
 acces la internet;
 sală de ședințe;
 gratuit, la dispozitie, videoproiector, ecran proiecție, flipchart;
 animaţie, foc de tabără la sfârşit de serie, diverse concursuri
Trasee
turistice ce se pot desfăşura din
centrul de
Cetatea
agrement:
Tomis
- Tur de litoral (Mamaia – Aqua Magic, Neptun, Jupiter, Venus) -Vizionarea oraşului Constanţa
-Vizitarea oraşului Mangalia
- Vizite la acvariu, planetariu, delfinariu
-Vizitarea mănăstirilor Dervent, Sfântul Andrei
- Vizitarea monumentelor Adamclisi, Histria, - Vizite la muzee (Muzeul de Istorie şi Arheologie, Muzeul Marinei)

- Vizite în Delta Dunării Se pot organiza excursii în Bulgaria unde se poate vizita palatul de la Balcic (cu îndeplinirea condiţiilor legale de ieşire din ţară pentru cetăţenii români minori).
Satul 2 Mai a fost înființat în anul 1887, de către Mihail Kogălniceanu. Numele localității, provine de la ziua de 2 mai 1864 când A.I. Cuza a dizolvat adunarea legislativă a Principatelor Unite ale Moldovei și Țării Românești. Din alte surse, denumirea ar proveni de la cele „două maiuri”, unelte țărănești ce se foloseau în această așezare.
Prima școală a fost înființată în satul Caracicula în anul 1902, având două posturi de învățători suplinitori și instalată în localul propriu în 1908 construit din cotizațiile locuitorilor.
<obiectiv>1233, - MUZEUL ARHEOLOGIC ADAMCLISI
Muzeul Arheologic Adamclisi este un "muzeu de sit" care împreună cu "Monumentul triumfal Tropaeum Traiani" și "cetatea Tropaeum Traiani" (care datează din secolul al II-lea) formează Complexul muzeal Tropaeum Traiani. Acesta este subordonat Muzeului de Istorie Națională și Arheologie Constanța
Muzeul de istorie națională și arheologie Constanța are o istorie de peste o sută de ani, perioadă ce poate fi împărțită în trei mari etape: perioada 1878-1957- cea mai tulbure; apoi, 1957-1977 și, în sfârșit, din 1977
 până în prezent.
Din 1877 lucrările de extindere ale orașului Constanța au dus la descoperirea unor însemnate vestigii ceramice, statuare, epigrafice, numismatice etc, toate atestând locul anticului Tomis în istoria veche a țării.
Clădirea muzeului, inaugurată în 1977, este concepută ca un lapidarium și cuprinde numeroase vestigii arheologice descoperite în cetate și împrejurimi.
Pe o parte a muzeului sunt expuse metopele, friza inferioară și cea superioară, pilaștrii, crenelurile și blocurile de parapet ale stilului attic festonat.
În mijlocul muzeului se gasește expusă statuia originală din vârful monumentului Tropaeum Traiani precum și majoritatea metopelor care se găseau în zona mediana a monumentului, înfățișând scene din luptele dacilor cu romanii.
În muzeul din interiorul construcţiei se află expuse bucăţi din piesa iniţială descoperite, printre altele, în timpul săpăturilor arheologice conduse în anul 1882 de către Grigore Tocilescu. Grigore Tocilescu (n. 26 octombrie 1850, Fefelei, Prahova - d. 18 septembrie 1909, București) a fost un istoric, arheolog, epigrafist și folclorist român, membru titular al Academiei Române (1890).
Tocilescu este unul din primii istorici care s-a ocupat de studiul civilizațiilor de pe teritoriul fostei Dacii. A lăsat trei lucrări impresionante: Dacia înainte de romani, Monumentul de la Adamclisi în colaborare cu O. Benndorf și G. Niemann și Fouilles et recherches archéologiques en Roumanie.
În varianta reconstruită, monumentul este prevăzut cu un soclu de formă cilindrică, la bază fiind o serie de trepte circulare.
În partea superioară se află un trofeu cu două feţe, ce reprezintă o armură cu patru scuturi, iar la baza acestui trofeu se găsesc două grupuri statuare, ce înfăţişează, fiecare, imaginile unor prizonieri.

Celelalte exponate sunt constituite de colecțiile ceramice (vase aparținând culturii Hamangia, ceramică getică, amfore grecești, romane și bizantine), opaițe, unelte, podoabe, fragmente de apeducte, sculptură, documente epigrafice.
<obiectiv>1234, - MONUMENTUL TROPHAEUM TRAIANI
Tropaeum Traiani este unul dintre cel mai importante monumente antice de pe teritoriul României. Primele săpături au fost întreprinse începând cu anul 1882 de către Grigore Tocilescu.
Monumentul, în varianta în care a fost reconstituit de către arheologi, este alcătuit dintr-un soclu cilindric, care are la bază mai multe rânduri de trepte circulare, iar la partea superioară un acoperiș conic, cu solzi pe rânduri concentrice de piatră, din mijlocul căruia se ridică suprastructura hexagonală.
La partea superioară se află trofeul bifacial, înalt de 10,75 m, înfățișând o armură cu patru scuturi cilindrice. La baza trofeului se află două grupuri statuare care conțin fiecare reprezentarea trupurilor a trei captivi.
Înălțimea monumentului împreună cu trofeul este aproximativ egală cu diametrul bazei și anume circa 40 m.
De jur împrejur, cele 54 de metope din calcar de Deleni, înfățișează în basorelief scene de război. Metopele erau lespezi dreptunghiulare cu înălțimea de 1,48‐ 1,49 m. Din cele 54 metope inițiale, se mai păstrează 48.
Deasupra metopelor se află o friză cu 26 de creneluri, din care s-au păstrat numai 23, sculptate și ele în basorelief, care alcătuiesc coronamentul nucleului circular.
În partea superioară se găseşte trofeul bifacial, care înfăţişează o armură cu patru scuturi cilindrice. Acesta este, de fapt, un trunchi îmbrăcat în armură clasică, cu arme de luptă, la picioarele căruia se găsesc şi arme. La baza trofeului se află două grupuri statuare fiecare conţinând reprezentarea trupurilor a trei captivi.
Pe una din feţele nucleului cilindric a fost descifrată o inscripţie din care ar rezulta că monumentul este închinat „Zeului Marte Răzbunătorul” de către „Nerva Traian August, împărat şi cezar, învingătorul germanilor şi dacilor, fiul divinului Nerva, mare preot, pentru a XIII-a oară tribun, pentru a VI-a oară împărat, pentru a V-a oară consul, părintele patriei”.
Ansamblul, din care făcea parte monumentul, mai cuprindea un altar funerar, pe ai cărui pereți se aflau înscrise numele celor aproximativ 3.800 de soldați romani căzuți probabil în lupta de la Adamclisi, și de asemenea un mausoleu, cu trei ziduri concentrice, în care se pare că a fost înmormântat comandantul (praefectus castrorum), care, cu prețul vieții sale, a decis victoria din anul 102.
Originea monumentului de la Adamclisi nu a fost descifrată clar, întrucât de-a lungul timpului, istoricii ba i-au atribuit origini getice, ba tracice, chiar şi persane şi au plasat construcţia în timp înaintea erei noastre, după secolul IV.
 
<obiectiv>1235, - CETATEA ADAMCLISI
Primele cercetări arheologice au fost efectuate la Cetatea Adamclisi-Tropaeum Traiani de cătreGrigore Tocilescu în anii 1891-1909, pentru ca ştafeta să fie preluată de către marele arheolog şi istoric Vasile Pârvan, începând cu anul 1911. Cetatea de la Adamclisi (aflată în partea de sud-vest a satului, la cca. 600 m de acesta şi la 1500 m de monumentul triumfal) a fost construită de împăratul Traian pentru familiile veteranilor care au participat la războaiele dacice (şi este considerată drept cea mai mare aşezare civilă romană de pe teritoriul Dobrogei). Deja,
înainte de anul 170, putem vorbi despre existenţa aici a unui centru urban înfloritor, ridicat sub împăratul Marcus Aurelius la rangul de municipium. La începutul secolului IV p.Chr. cetatea a fost reconstruită de către împăratul Constantin cel Mare, în urma distrugerilor provocate de goţi. O ultimă perioadă de înflorire se înregistrează începând cu sfârşitul secolului al V-lea şi până în a doua jumătate a secolului al VI-lea, când cetatea a devenit şi un important centru religios. După aproape şase secole de locuire, la începutul secolului al VII-lea, invaziile avaro-slave au pus capăt vieţuirii în aceste locuri (cetatea şi-a pierdut caracterul urban, trădând puternice trăsături rurale), totul fiind acoperit de tăcere până către jumătatea secolului al XIX-lea, când zona şi, în principal, ruinele monumentului triumfal atrăgeau atenţia călătorilor străini.
Zidul de incintă a cunoscut mai multe faze de construcţie şi anume o fază preconstantiniană de la sfârşitul secolului III p.Chr. şi una constantiniană, care urmăreşte forma neregulată a platoului. Cetatea beneficia de patru porți, dispuse în sensul punctelor cardinale (porţile de est, de vest, de nord și de sud). Ele făceau legătura cu drumul imperial ce străbătea Dobrogea romană de la nord la sud. Via principalis, orientată est-vest (cu o lungime de 300 m şi o lăţime de 14 m), era pavată cu dale mari de piatră. Partea sa carosabilă era de 7 m, alăturându-i-se de o parte şi de alta portice destinate circulaţiei pietonilor (late de 3,50 m). În partea centrală a străzii există un canal colector (pentru scurgerea apelor pluviale), construit din cărămidă legată cu mortar şi întărit cu traverse monolite din piatră. În interiorul acestuia se păstra şi conducta de olană ce asigura transportul apei potabile.
Platoul este înconjurat pe toate celelalte laturi de pante mai mult sau mai puțin abrupte, care constituie o protecție naturală. Incinta închide o suprafață de cca. 10 ha.
O dovadă a rolului religios jucat ca centru episcopal în Dobrogea o constituie multitudinea de basilici construite în cetate, cinci situate în interior, alte două bazilici fiind construite la exterior (cimiteriale). Ultimele sunt ridicate pe platoul din partea de nord a cetăţii, nu departe de poarta de vest. În interiorul cetăţii cele cinci basilici practicante descoperite în urma săpăturilor arheologice erau: Basilica „de marmură”, Basilica cisternă, Basilica forensis, Basilica cu transept şi Basilica A sau simplă.
<obiectiv>1236, - BASILICA ADAMCLISI
La sud-vest de punctul central al intersecției celor două axe principale de circulație s-a construit o grandioasă basilică civilă numită forensis.
Basilica are o suprafață de 18 x 50 m, cu axul lung orientat nord-sud și compartimentată în trei
  
nave, cu două rânduri de coloane de mari dimensiuni.
S-au păstrat în situ doar câte 18 baze de coloane pe fiecare aliniament.
Construcția a fost ridicată din ziduri groase de circa 1 m, din pietre cioplite neregulat, care sunt legate cu mortar amestecat cu cărămida sfărâmată. Ceea ce se mai păstrează astăzi este doar o mică parte din acest zid, puțin ridicat peste nivelul pardoselii.
Accesul se făcea atât dinspre cardo, cât și din decumanus maximus. Laturile lungi sunt prevăzute cu "contraforți" (12 pe fiecare latură).
Cripta situată sub paviment, la extremitatea de est a navei mediane, se prezenta ca o încăpere dreptunghiulară (2,70 m/2,30 m), înaltă de 2,50 m, acoperită de o boltă semicilindrică, orientată E-V, prăbușită în întregime.
Accesul în criptă se făcea printr-un coridor în pantă, lung de 4,20 m și larg de 1,15 m, mărginit de pereți groși de circa 0,70 m, situat la mijlocul laturii de vest a încăperii. În coridor se afla cel mai probabil o scară de lemn, deoarece nu s-a găsit niciun rest de trepte de piatră, marmură sau cărămidă.
În criptă au fost găsite resturile a cinci schelete omenești, fără nicio urmă de sicriu sau obiect de inventar, cu excepția unui mic cui de aramă de la vreun coșciug sau cutie de lemn pentru moaște.
În interiorul criptei au mai fost descoperite un colț de placă de marmură, gros de 4 cm, trei fragmente mărunte de tencuială de culoare galbenă, un fragment de amforă pe care se mai distingea un rest de inscripție cu vopsea roșie, alte fragmente ceramice, majoritatea de amfore târzii, și un fragment de vas de sticlă cu decor în relief. În apropierea criptei, la 1 m adâncime, s-a găsit un opaiț piriform, de factură locală, decorat pe chenarul discului cu cerculețe și semnul crucii în relief, iar mai jos, cu circa o jumătate de metru, într-un strat de arsură aparținând sfârșitulului secolului IV - începutul secolului V, un alt opaiț piriform, de proveniență microasiatică, executat dintr-o pastă și într-o tehnică superioară, având ca ornament în jurul orificiului pentru ulei o rozetă, iar pe chenarul discului o coardă de viță de vie cu struguri, simboluri ale creștinismului primelor secole.
Basilica forensis de la Tropaeum Traiani este asemănătoare celei de la Pompei, având ca și aceea, pe axul lung, vis-à-vis de intrarea principală latura îngustă un spațiu rezervat.
În general, aceste construcții aveau nava centrală supraînălțată față de cele laterale. În nivelul superior se practicau galerii, loc de întâlnire și de plimbare.
Descrierea unei basilici și al rostului ei a fost transmisă de Vitruvius (V,1). Basilica de la Tropaeum se înscrie în parametrii descriși de Vitruvius.
<obiectiv>1237, - Biserica Sfântul Nicolae, Andolina
Parohia Andolina, formată în prezent din satul Andolina şi o parte din satul Ciocăneşti Sârbi, fostul sector al preotului Alecu Zamfir, care s-a transferat de la parohia Ciocăneşti Sârbi la parohia Andolina, a luat fiinţă în anul 1938, prin dezlipire de la parohia Ciocăneşti Sârbi. Neavând biserică, locuitorii satului mergeau la biserica din satul Ciocăneşti Sârbi.
Biserica cu hramul Sf. Nicolae a fost ridicată în anii 1942-1943 de către meşterul Nicolae Biţică din satul Floreşti, judeţul Prahova, în
 
vremea preotului Dumitru Mihăilescu, pe cheltuiala credincioşilor, pe terenul donat de locuitorul Ion Banu. Biserica a fost sfinţită în anul 1946 de Preasfinţitul Părinte Chesarie Păunescu, Episcop al Constanţei.
Construcția, în suprafață de 275 mp, are formă de corabie, cu lungimea de 16,5 m, lăţimea de 6 m şi înălţime de 6 m. Dimensiunile modeste ale bisericii se explică prin resursele financiare și materiale mai reduse disponibile în timpul războiului. Are temelia din piatră, zidurile din cărămidă şi este acoperită cu tablă zincată. Biserica are o singură turlă pe pronaos, pe care este montată o singură cruce. Pictura bisericii a fost executată pentru prima dată în anul 1945 de către zugravul Temistocle Grigorescu din comuna Ciocăneşti, cheltuielile fiind suportate din fondurile parohiei. A fost restaurată în anii 1968-1969 de pictorul Elvira Dăscălescu-Nica. În toamna anului 2005, au fost demarate lucrările de repictare a bisericii, lucrarea fiind executată de pictorul bisericesc Radu Gheorghe. Pe exteriorul bisericii sunt aplicate medalioane cu chipul unor sfinţi.
Deşi aproape toate documentele menţionează ridicarea clopotniţei în anul 1960, la inspecţia efectuată în 25 martie 1957, protopopul consemnează în procesul-verbal că: Recent a ridicat scheletul din lemn al clopotniţei în care s-a aşezat clopotul bisericii, aceasta numai cu materiale donate de credincioşi şi cu munca voluntară a acestora la stăruinţa preotului paroh. Clopotniţa, construită din schelet de lemn, îmbrăcat cu PFL, şi acoperită cu tablă galvanizată a fost reparată în anul 1990, când a fost îmbrăcată cu plăci noi de pal.
Parohia desfășoară următoarele activități: programul social săptămânal ,,Pâinea noastră cea de toate zilele”, în cadrul căruia 5 familii nevoiașe primesc pâine. În cadrul parohiei se desfășoară permanent programul Hristos împărtășit copiilor. Parohia are Bibliotecă parohială.
<obiectiv>1238, - Biserica Sf. Nicolae, Bogata
În ceea ce priveşte anul construcţiei bisericii cu hramul Sf. Nicolae din parohia Bogata, acesta diferă de la un document la altul, în funcție de sursa studiată. Catagrafia Eparhiei Ungrovlahiei din anul 1810, precizează despre satul Bogata dimpreună cu satul Streini Gălăţui: Biserica au fost de lemn şi au ars-o turcii, cu hramul Mucenicul Gheorghie pă moşia mănăstirii Antim cu veşmintele lipsă şi cu cărţile lipsă, numai are un mineu peste anu. În Anuarul Casei Bisericii din anul 1909 se precizează că biserica filială din satul Bogata e de zid, s-a clădit de la 1820-1826, s-a reparat în 1886 şi la ea serveşte provizoriu protos.
Parohia Bogata a luat fiinţă prin dezlipire de la parohia Rasa, în baza ordinului 4710 din 18 decembrie 1928 al Episcopiei Constanţa, cu obligaţia ca locuitorii satului să-şi întreţină biserica şi preotul (parohie extrabugetară).
Sfântul lăcaş are configuraţia unei nave prelungite cu lungimea de 19 m şi lăţimea de 7 m. Temelia este de piatră, zidurile din cărămidă şi este acoperită cu tablă galvanizată. Posedă o singură turlă pe pronaos cu o cruce mare de fier. Pridvorul are forma de pătrat cu deschidere în două uşi. Pronaosul are formă dreptunghiulară, acoperit de o calotă sferică cu pandativi, peste care se ridică singura turlă existentă, susţinută de două coloane de cărămidă. Naosul are formă dreptunghiulară acoperit cu o calotă sferică cu pandativi. Altarul este semicircular, acoperit cu o calotă cu pandantivi.
Din datele monografice aflăm că tâmpla bisericii are valoare artistică şi istorică, fiind construită din lemn, cu pictură aleasă şi adusă de la Curtea de Argeş. Catapeteasma păstrează pictura originală, având o însemnare pe icoana hramului, în care se distinge anul 1855.
Clopotniţa a fost construită în anul 1940, din schelet de lemn, învelită cu tablă, având în prezent stâlpi de fier în locul celor de lemn şi adăpostind clopotul bisericii. Casa parohială a fost construită în anul 1930 de obştea satului şi este separată de curtea bisericii. A fost de-a lungul timpului locuită de preotul paroh.
 
Parohia desfășoară următoarele activități: lunar, familiile nevoiașe din parohie primesc ajutoare constând în alimente, haine și medicamente. În cadrul parohiei se desfășoară permanent programul Hristos împărtășit copiilor. Parohia are Bibliotecă parohială.
Biserica Sf. Nicolae din parohia Bogata a fost înscrisă pe lista monumentelor istorice, avizată în anul 2004 de Comisia Națională a Monumentelor, Ansamblurilor și Siturilor Istorice.
<obiectiv>1239, - Biserica Sfântul Ioan Botezătorul „Alexe”, Călăraşi
Biserica Sfântul Ioan Botezătorul vine să aducă în peisajul local o notă de sobrietate şi o reîntoarcere în istorie. Spre deosebire de toate celelalte biserici din oraş, ridicate prin contribuţia enoriaşilor sau cu sprijinul unor sponsori, în cazul acestei biserici terenul şi întreaga cheltuială a construcţiei şi înzestrării cu cele trebuincioase a fost suportată de ctitorul acesteia, Alexe Popescu şi soţia sa Maria (de aici şi denumirea sub care este cunoscută în rândul enoriaşilor şi care s-a transmis din generaţie în generaţie – Biserica Alexe).
Piatra de temelie a bisericii a fost pusă la 23 aprilie 1884, construcţia fiind gata la 14 octombrie 1886, când a fost şi sfinţită de Înalt Prea Sfinţia Sa Mitropolitul
Calinic Miclescu al Ungrovlahiei.
Din fondurile bisericii vor fi efectuate reparaţii atât în interior cât şi în exterior, în anul 1932. În anul 1965 au fost efectuate reparaţii generale, fiind refăcute tencuielile interioare şi exterioare, inclusiv acoperişul din nou, precum şi spălarea şi recondiţionarea picturii. După cutremurul din anul 1977 s-au efectuat lucrări interioare şi exterioare.
Biserica nu are clopotniţă, cele două clopote fiind amplasate într-una din turle. Sfântul locaş de cult este realizat după planul şi forma bisericii Sfânta Paraschiva din Brăila, cu deosebirea că la turla cea mare are cruci împrejur. Are configuraţia unei corăbii cu lungimea de 32 m şi lăţimea de 14 m, stilul fiind combinat din cel bizantin şi gotic, dispune de o temelie de piatră, zidurile sunt de cărămidă şi este acoperită cu tablă. Posedă trei turle mari: două în faţă, pe pronaos şi una în spate, pe naos, pe care sunt montate trei cruci mari de fier. În una din turlele din faţă sunt instalate cele două clopote: unul de 125 kg şi celălalt de 500 kg. În total, pe acoperiş, biserica are 13 cruci.
Pictura bisericii a fost executată în stil realist, de pictorul Dem Demetrescu-Buzău, în anul 1886. În anul 1943, s-a spălat şi retuşat pictura de către zugravul Temistocle Grigorescu. În anul 2005 a fost refăcută pictura de către pictorul Coman Dorinel din Roman, judeţul Neamţ.
Parohia desfășoară mai multe programe sociale după cum urmează: familiile nevoiașe din parohie primesc ajutoare constând în alimente, haine și medicamente, contribuie lunar din fonduri proprii la bursele elevilor seminariști și sprijină un elev seminarist. În cadrul parohiei se desfășoară permanent programul Hristos împărtășit copiilor. Parohia are Bibliotecă parohială funcțională, dar și obiecte cu valoare artistică și patrimonială.
<obiectiv>1240, - Biserica Sfinții Constantin și Elena, Călăraşi
În scurtă vreme, după ce oraşul Călăraşi devine capitala judeţului Ialomiţa, în primăvara anului 1833, numărul populaţiei aproape se dublează, iar perimetrul oraşului creşte. Ia fiinţă un nou cartier - Volna, în care se vor aşeza, de regulă, primii locuitori proprietari de pământ, care aveau un statut special faţă de restul locuitorilor, ce au continuat să plătească obligaţiile către proprietarul moşiei pe care era
  
aşezat oraşul – Eforia Spitalelor Civile -, până în anul 1852, când oraşul va fi declarat liber.
Din inventarul întocmit de Primăria oraşului Călăraşi aflăm că biserica este construită pe un teren situat în str. Bucureşti nr. 103A provenit din donaţie (nu se cunoaşte dacă Filip Lenş care a cumpărat terenul pentru biserică, l-a dăruit cu act de donaţie şi dacă da, când s-a întâmplat acest lucru), că suprafaţa clădită este de 454,10 mp şi cea neclădită de 2746 mp. Biserica construită din cărămidă şi învelită cu tablă a fost ridicată în anul 1860 şi are 3 încăperi. Într-un raport din anul 1940 se precizează că parohia a fost înfiinţată prin legea din 1894, iar biserica a avut încă de la început două hramuri: Sf. Împăraţi şi Sf. Arhangheli Mihail şi Gavriil.
Alături de biserică se găseşte clopotniţa, construită în anul 1890, din cărămidă, învelită cu tablă, având patru încăperi şi prăvăliile, tot patru încăperi, construite în acelaşi an.
Biserica este construită din cărămidă arsă, pe temelie de cărămidă, ca toate clădirile din acea perioadă, şi învelită cu tablă. Este în formă de cruce, având două turle: una pe pronaos şi alta pe naos, ambele fiind din scândură şi acoperite cu tablă. Biserica are naos, pronaos şi altar, iar în faţă un pridvor deschis ce se sprijină pe patru stâlpi de formă cilindrică cu capiteluri. Dimensiunile sunt următoarele: lungime 30 m, lăţime 9 m, înălţimea până la streaşină 6 m, iar deschizătura absidelor pronaosului atinge lăţimea de 15 m. Prima pictură a bisericii, a fost executată de pictorul Costache Dumitrescu din Buzău, în stilul şcolii lui Tătărescu, fiind terminată după cum indică textul pisaniei, la 1 octombrie 1860.
Parohia desfășoară următoarele activități: săptămânal se împart alimente enoriașilor nevoiași, se acordă ajutoare financiare enoriașilor nevoiași pentru medicamente. În cadrul parohiei se desfășoară permanent programul Hristos împărtășit copiilor. Parohia are Bibliotecă parohială funcțională, deținând 160 de volume cărţi de ritual şi opere ale scriitorilor bisericeşti, precum şi 1482 numere ale unor reviste de specialitate.
Biserica cu hramul Sf. Împăraţi din municipiul Călăraşi este înscrisă în lista monumentelor istorice din anul 2004.
<obiectiv>1241, - Biserica Mircea Vodă, Călărași
Parohia Mircea Vodă a luat fiinţă în anul 1931, atunci când Ministerul Instrucţiunii şi Cultelor prin decizia nr. 191722 – 16645, a aprobat înfiinţarea parohiei Mircea Vodă prin dezlipire de la parohia Călăraşii Vechii, a cărei filială era. În adresa prin care Protoieria comunica înfiinţarea parohiei se mai preciza că Preotul îşi păstrează salariul prevăzut în buget, iar ca serviciul să nu sufere, cei doi cântăreţi de la parohia Călăraşii
Vechi vor fi repartizaţi, unul la Călăraşii Vechi şi unul la Mircea Vodă.
Biserica cu hramul Sf. Nicolae a parohiei Mircea Vodă, în formă de cruce, a fost ridicată între anii 1909-1911, prin stăruinţa unui comitet de 30 persoane, avându-l ca iniţiator pe Ilie Bigan.
Biserica a fost sfinţită în anul 1911 de către Înaltpreasfinţitul Arhiepiscop al Bucureştilor Conon Arămescu Donici.
În anul 1962 a fost reparată turla mare, valoarea lucrărilor fiind de 500 lei, iar în anul 1971 a fost refăcut acoperişul bisericii, lucrarea recepţionată la 10 octombrie acelaşi an ridicându-se la suma de 30.200 lei, sumă acoperită din fondurile proprii ale parohiei.
Cutremurul din 1977 a produs unele deteriorări, motiv pentru care în anul 1979, au fost executate, pe baza documentaţiei aprobată de Sfânta Arhiepiscopie, reparaţii generale la învelitoarea bisericii, în valoare de 59.640 lei, din fonduri proprii, lucrări de văruire a exteriorului şi uleitul soclului bisericii. În anul 2006 au fost executate lucrări de tencuire la exteriorul clădirii, au fost înlocuite ferestrele cu altele noi, de termopan, iar în anul 2007 s-a înlocuit tabla de pe acoperiş.
 
La exterior vechea tencuială a fost dată jos şi tencuită din nou şi s-a realizat pentru prima dată pictura exterioară a bisericii.
Biserica în formă de cruce, este construită din cărămidă, pe temelie de macadam de piatră din Dobrogea şi este învelită cu tablă. Are două turle la intrarea pe pronaos şi o turlă mare pe naos, prevăzute fiecare cu câte o cruce din metal. Dimensiunile sale sunt de 28 m lungime, 6 m lăţime, 12 m la abside, cu o înălţime de 8 m şi 16 m la Pantocrator.
Pridvorul bisericii este de formă dreptunghiulară, cu deschidere pe faţadă. Pronaosul este acoperit cu o calotă sferică. Altarul este semicircular la interior şi hexagonal la exterior, acoperit cu o calotă sferică şi despărţit de naos prin catapeteasma din lemn de tei.
Pictura bisericii a fost executată pentru prima dată în ulei, în stil bizantin, în anul 1911, documentele neamintind pictorul care a executat lucrarea. A fost refăcută în anul 1938 de către cunoscutul pictor de biserici şi întemeietor al Muzeului de Istorie din Călăraşi, Niţă Angelescu.
Lucrările de repictare a bisericii au fost încredinţate în anul 2004 pictorului Horvath Sebastian Răducu, pe atunci student al Facultăţii de Arte Frumoase din Iaşi, iar costurile refacerii picturii au fost suportate de enoriaşii parohiei. Este executată în ulei, în stilul neobizantin. La exterior, pe toata circumferinţa bisericii, imediat sub streaşină sunt pictate medalioane cu sfinţi.
Birocratismul excesiv, ca şi implicarea foarte multor instituţii într-o aprobare pentru o clopotniţă, va face ca aceasta să fie gata abia în anii 1967-1968.
<obiectiv>1242, - Bustul lui Burebista, Călăraşi
Biserica cu hramul Sf. Nicolae a parohiei Mircea Vodă, în formă de cruce, a fost ridicată între anii 1909-1911, prin stăruinţa unui comitet de 30 persoane, avându-l ca iniţiator pe Ilie Bigan.
Biserica a fost sfinţită în anul 1911 de către Înaltpreasfinţitul Arhiepiscop al Bucureştilor Conon Arămescu Donici. În anul 1962 a fost reparată turla mare, iar în anul 1971 a fost refăcut acoperişul bisericii. Cutremurul din 1977 a produs unele deteriorări, motiv pentru care în anul 1979, au fost executate, pe baza documentaţiei aprobată de Sfânta Arhiepiscopie, reparaţii generale la învelitoarea bisericii, lucrări de văruire a exteriorului şi uleitul soclului bisericii.
Între anii 2000-2010, la exterior, vechea tencuială a fost dată jos şi tencuită din nou şi s-a realizat pentru prima dată pictura exterioară a bisericii.
Biserica în formă de cruce, este construită din cărămidă, pe temelie de macadam de piatră din Dobrogea şi este învelită cu tablă. Are doua turle la intrarea pe pronaos şi o turlă mare pe naos, prevăzute fiecare cu câte o cruce din metal. Având dimensiunile de 28 m lungime, 6 m lăţime, 12 m la abside, cu o înălţime de 8 m şi 16 m la Pantocrator, biserica îţi creează o atmosferă caldă, de apropiere. Pridvorul bisericii este de formă dreptunghiulară, cu deschidere pe faţadă. Pronaosul este
acoperit cu o calotă sferică. Altarul este semicircular la interior şi hexagonal la exterior, acoperit cu o calotă sferică şi despărţit de naos prin catapeteasma din lemn de tei. Pictura bisericii a fost executată pentru prima dată în ulei, în stil bizantin, în anul 1911, documentele neamintind pictorul care a executat lucrarea. A fost refăcută în anul 1938 de către cunoscutul pictor de biserici şi întemeietor al Muzeului de Istorie din Călăraşi, Niţă Angelescu.
Lucrările de repictare a bisericii au fost încredinţate în anul 2004 pictorului Horvath Sebastian Răducu, pe atunci student al Facultăţii de Arte Frumoase din Iaşi, în ulei, în stilul neobizantin. La exterior, pe toata circumferinţa bisericii, imediat sub streaşină sunt pictate medalioane cu sfinţi.
 
Parohia are Bibliotecă parohială funcțională. Parohia organizează activități catehetice atât cu enoriașii, cât și cu elevii din parohie. Parohia Mircea-Vodă are casă parohială construită în anul 1932, preot fiind Mihail Tiberiu şi are patru camere, din care două sunt ocupate de Centrul de concentrare a bunurilor de patrimoniu cultural-naţional din Judeţul Călăraşi, cuprinzând icoane şi cărţi vechi.
<obiectiv>1243, - Bustul lui Eugen Cialîc, Călăraşi
Bustul lui Eugen Cialîc vine să amintească locuitorilor orașului Călărași despre eforturile depuse de primarul care a condus de-a lungul a trei mandate urbea, în perioadele iulie 1931 – iunie 1932, septembrie 1938 – octombrie 1940 și septembrie 1941 – noiembrie 1944.
Personalitate emblematică a Călăraşiului pe care l-a condus cu mână de „fier”, Eugen Cialîc şi-a câştigat renumele de a fi transformat oraşul, în anii interbelici, în capitala culturală a sud-estului României. Avocat, scriitor, jurnalist de marcă, a extins reţeaua electrică şi de canalizare, a pavat bulevarde, a construit o maternitate, o baie publică şi a dat în funcţiune o piaţă. De asemenea, a întocmit primul plan de dezvoltare a oraşului pe o perioadă de cinci ani, care însă n-a mai putut fi realizat din cauza schimbării regimului politic din România.
În anul 1923, după terminarea Facultăţii de Drept, când a ales să profeseze ca avocat în oraşul de pe malul Borcei, Cialîc a devenit om al locului. Practic, de atunci, timp de 22 de ani, începe o carieră fulminantă în aproape toate domeniile la Călăraşi: cultural, artistic şi edilitar.
În perioada 1925-1940, întreaga activitate culturală din Călăraşi a gravitat în jurul lui Eugen Cialîc. În 1937, de exemplu, Congresul Federaţiei Generale a Presei de Provincie s-a desfăşurat la Călăraşi, întrunire la care s-au aflat toţi ziariştii României Mari. Denumit şi primarul cultural, Eugen Cialîc are meritul înfiinţării ziarului „Pământul“, care a apărut, în 1932, iar până în 1944 când avocatul a fost arestat, au văzut lumina tiparului, 252 de ediţii.
Este acuzat de autorități pentru simpatie față de ideile naționaliste ale bunilor săi prieteni Nicolae Iorga și Constantin Argetoianu. Paradoxal este ca Eugen Cialîc nu a făcut niciodată parte din vreun partid politic. Planurile lui Eugen Cialîc de dezvoltare a orașului sunt curmate brusc în anul 1944 când este arestat și trimis în lagărul de muncă de la Caracal. După perioada de detenţie din lagărul de la Caracal s-a trezit bolnav de diabet. De asemenea, a fost verificat în permanență de Securitate, aducându-i-se acuze că l-ar susţine pe Hitler în ziarul pe care îl patrona.
După repunerea în drepturi a activat în cadrul Universității Populare din București, conferențiind la nivel național despre marii scriitori ai României. S-a stins din viață la 6 iunie 1976 în București.
<obiectiv>1244, - Casa Ana și Marinache Popescu, Călăraşi
În jurul anului 1890, Marinache Popescu, negustor şi proprietar de terenuri în Ialomiţa, împreună cu soţia Ana au decis să zidească în Călăraşi o clădire opulentă, în stil eclectic, al cărei partiu arhitectural ordonat şi riguros cuprinde spaţii generoase, cu o corectă separare a funcţiunilor. Peste trei decenii, urmaşii lor vor dona imobilul primăriei, pentru a fi folosit în scop cultural şi educaţional, dorinţă
  
respectată până la schimbarea regimului politic. În anii '50, clădirea va deveni Sediul Secţiei de Propagandă şi Agitaţie a Partidului Comunist Român, iar în anii '70 va funcţiona aici o grădiniţă, urmată de Institutul de Proiectare şi Inginerie pentru Industria Metalurgică. Cu ocazia reîmpărţirii teritoriale din 1981, casa va fi dată în administrare Comitetului de Cultură şi Educaţie Socialistă a Judeţului Călăraşi, iar după Revoluţie va deveni sediul Direcţiei Judeţene pentru Cultură şi Patrimoniu Naţional, dorinţa donatorilor fiind astfel din nou împlinită.
Casa Ana şi Marinache Popescu este de fapt un ansamblu de două clădiri, dintre care construcţia principală cuprinde subsol parţial, demisol, hochparter şi pod parţial mansardat, în timp ce anexa este alcătuită doar din parter şi pod. Cu trecerea timpului şi în lipsa unei întreţineri adecvate, ambele corpuri de clădire au ajuns într-o stare avansată de degradare, motiv pentru care, într-o primă etapă a intervenţiei, s-au executat o serie de operaţiuni de consolidare, menite să le asigure continuitatea în stare de integritate.
Probabil că una dintre cele mai impresionante trăsături ale casei familiei Popescu era bogata ornamentaţie care o decora atât la exterior, cât şi la interior. Toate elementele au fost grav afectate şi aveau nevoie de o minuţioasă restaurare. Ornamentele din teracotă de la exteriorul clădirii principale au fost curăţate şi lăcuite, intrând acum în contrast cu galbenul faţadei şi accentuând astfel linia cornişei şi dimensiunile golurilor. La interior, decoraţia este şi mai opulentă. Şi nu este vorba doar de plafoanele decorate cu stucaturi pictate în culori de ulei din holul principal şi actuala sală de şedinţe, ci mai ales de pictura decorativă care s-a descoperit pe majoritatea pereţilor odată cu îndepărtarea zugrăvelilor din perioada postbelică. Chiar şi anexa, care la origini adăpostea la parter trăsurile şi la etaj locuinţa servitorilor, era frumos decorată la exterior, dar desprinderea unora dintre componentele ornamentaţiei a impus completarea lor pe baza unor mulaje recuperate în timpul procesului de restaurare.
Singurele intervenţii contemporane vizibile la exterior sunt ansamblul compus din uşa cu tâmplărie metalică şi copertina din tablă perforată a accesului la demisol de pe faţada clădirii principale şi obloanele ferestrelor realizate din lame de lemn cu ramă metalică şi balustrada metalică a balconului introduse la nivelul anexei.
<obiectiv>1245, - Casa Constantin Tican, Călărași
Casa Constantin Tican a fost construită în anul 1908.
Călărași, numit în trecut, Lichirești și, temporar, Știrbeiu, este cel mai mare oraș al județului și unul din cele mai importante municipii din regiunea de dezvoltare Sud. Conform datelor finale ale recensământului populației din anul 2011, municipiul Călărași are o populație de 65181 de locuitori. Numele de Lichirești datează probabil de la începutul primei așezări de locuitori statornici pe aceste meleaguri, în timpul domniei lui Mihai Viteazul. Lichireștiul este menționat pentru prima dată într-o hartă, la data de 1700, operă cartografică a stolnicului
Constantin Cantacuzino, tipărită în Italia, la Padova.
Denumirea de Călărași are două cauze posibile: prima ar fi că punctul de trecere din Imperiul Otoman în Țara Românească era păzit de o căpitănie de călăreți, iar alta ar fi preluare prin extensie a denumirii satului Călărașii Vechi, deoarece din acel sat și din oraș erau recrutați pentru armată cei mai buni călăreți.
Populația era reprezentată la acea dată de oameni liberi care se ocupau cu agricultura și creșterea animalelor, români și un număr mic de bulgari și turci. O categorie aparte erau călărașii ștafetari, care
 
făceau serviciul de curierat pe traseul București - Constantinopol. Sunt organizați cel mai probabil în vremea domnitorului Constantin Brâncoveanu, primul document păstrat care-i amintește datează de la 25 mai 1722. De la acești călărași ștafetari, care după terminarea serviciului s-au stabilit în așezarea ce se afla în apropierea detașamentului lor, satul Lichirești începe să fie cunoscut sub denumirea de "satul călărașilor" sau Călărași. La 1 mai 1734 Călărași este menționat ca târg, ceea ce e un indiciu că satul luase proporții, că începuse să închege o viață comercială. Diferiți călători care au trecut pe aici au avut întotdeauna impresii plăcute despre acest târg. În această perioadă Călărașiul făcea parte din județul Ialomița, cu reședința la Urziceni.
Spre sfârșitul secolului al XVIII-lea încep să se facă îmbunătățiri cu caracter public: pe lângă vechea biserică ce exista în centrul localității, se ridică un han central și numeroase prăvălioare, care – împreună cu casele unor locuitori mai înstăriți – vor da Călărașiului un aspect de orășel.
Zona actuală a Călărașiului a fost de multe ori teatrul războaielor purtate împotriva pericolului turcesc, pentru apărarea luncii Dunării. S-au purtat multe bătălii aici, încă de la înființarea localității și până la data de 28 mai 1812 când la București s-a semnat pacea ce avea să aducă liniștea locuitorilor. Momentele de groază au trăit călărășenii și în 1821, o dată cu declanșarea revoluției conduse de Tudor Vladimirescu, necazurile lor terminându-se abia la un an după sfârșitul revoluției din 1821. Un alt moment de panică pentru locuitori îl reprezintă noul război ruso-turc din anii 1828-1829. Ca și cum pierderile cauzate de război n-ar fi fost suficiente, în anii 1828-1830 la Călărași a izbucnit o groaznică epidemie de ciumă. În vara anului 1831 izbucnește holera, adusă de turci, din fericire această nouă epidemie ținând doar câteva zile.
Deși după 1833 în Călărași vin și persoane cu posibilități materiale, în special negustori, o mică parte dintre aceștia se stabilesc definitiv, cei mai mulți făceau afaceri și părăseau orașul, neîndrăznind să rămână într-un oraș situat pe o moșie particulară, fără nici o perspectivă de viitor.
<obiectiv>1246, - Catedrala Ortodoxă Sf. Nicolae, Călăraşi
Prăznuirea şi în anii treizeci ai secolului trecut a Sfântului Nicolae din Mira Lichiei şi existenţa bisericii la 1630, demonstrează că sfântul locaş era destul de vechi, fondarea ei pierzându-se în negura timpului, ca şi începuturile satului unde se afla.
Lipsa documentelor nu ne permite să putem urmări evoluţia istorică a bisericii cu hramul Sfântul Nicolae, dar anumite informaţii care au ajuns până la noi, vin să confirme existenţa acesteia. Astfel, în descrierea geografică a lui Bauer, se spune că în 1778 exista o biserică în Călăraşi, iar la 19 octombrie
1783, domnitorul Mihail Şuţu porunceşte să fie adus în Bucureşti, Popa Radu de la Lichireşti, să fie pedepsit pentru că a călcat legea şi a stat ca martor într-un proces, fără învoire şi dezlegare de la episcop.
Teatru de operaţiuni militare în războaiele pe care ruşii le-au purtat cu Imperiul Otoman, începând cu a doua jumătate a secolului al XVIII-lea şi în prima jumătate a secolului al XIX-lea, sub aspect religios, Călăraşiul a avut de câştigat, reparaţiile bisericii fiind făcute de ruşi sau cu contribuţia acestora. Despre o primă reparaţie a bisericii, aflăm că a fost efectuată de ruşi, în anul 1812.
Cu cât ne apropiem de secolul XX, documentele privind viaţa moral-religioasă sunt mai numeroase. Astfel, într-o dare de seamă privind starea morală şi materială a bisericii pe trimestrul aprilie 1895- martie 1896, alcătuită de preotul paroh G.M. Sachelarie se menţiona că biserica parohială este veche, însă bine îngrijită, are o curăţenie perfectă, nu lasă nimic de regretat. Preoţii nu dispun de vestminte sacerdotale, dar procurarea lor se va prevede în bugetul viitor al bisericii. Sfintele vase sunt în stare bună, precum şi cărţile de serviciu. În anii 2008-2010 s-au restaurat pictura şi stranele, s-au înlocuit ferestrele şi s-a refăcut acoperişul cu cele două turle. În anul 2011 s-a înlocuit pardoseala veche cu cea actuală, din granit, iar în anul 2012 au fost efectuate reparaţii capitale la faţadă.
 
Biserica este construită din cărămidă, pe o temelie rezistentă, are formă de navă cu lungimea de 29 m, lăţimea de 10,5 m şi înălţimea de 21 m, având două abside mai mici şi absida altarului mai mare, de formă semicirculară. Pridvorul este dreptunghiular, deschis şi delimitat cu patru stâlpi de formă rotundă. În naos şi pronaos, tavanul este drept şi se sprijină pe două rânduri de stâlpi, de câte cinci, în formă rotundă, cu capiteluri frumoase, amintindu-ne de biserica Naşterii Domnului din Betleem. Turlele sunt în număr de două, una deschisă şi una închisă, cea închisă servind drept clopotniţă, unde sunt instalate cele două clopote. Acoperişul şi turlele sunt învelite cu tablă galvanizată.
Pictura bisericii, executată în ulei şi în stil realist, este de o mare valoare artistică, fiind realizată în anul 1908 de către pictorul italian Orest Cantini. Catapeteasma, amvonul şi cele două jilţuri arhiereşti, de o nobleţe aparte, sunt realizate din lemn de stejar, de către sculptorul M. Babic, în anul 1908. Icoanele împărăteşti, icoana hramului şi a Sfântului Ioan Botezătorul de pe catapeteasmă, sunt ferecate cu argint, având o lucrătură deosebită.
Parohia are Bibliotecă parohială funcțională. Parohia organizează activități catehetice atât cu enoriașii, cât și cu elevii din parohie.
<obiectiv>1247, - Grădina Zoologică din Călăraşi
Una dintre cele mai mari Grădini Zoologice din România, atât ca suprafață de teren pe care este amplasată, cât și ca număr de specii, dintre care câteva unice în țară. Singura grădină zoologică din România care reproduce jaguarul, tigrul siberian şi struţul Emu, deţinând specii unicat, cum ar fi hipopotamul şi urşii de Alaska (grizzly).
Gradina ZOO din Călăraşi deține un număr impresionant de specii de animale, mamifere, păsări, pești exotici, reptile exotice etc.
În cadrul grădinii zoologice se pot admira: lei, tigri siberieni, leoparzi, jaguari, hipopotam, porcușor pitic
vietnamez, urși de Alaska, Tibetan, maimuțe pavian cu mantie, cerbi (carpatin, lopatar), mufloni, lame, capre negre, ponei, ratoni, iepuri de Angora, veverițe (Degu), porcuşori de Guineea, nutrii, chinchila, aricei albi; o mare varietate de păsări exotice, pelicani, lebede (albă, neagră), papagali (Nimfă, micul şi marele Alexander, petus ondulat, papagalii pitici), păuni, fazani (auriu, argintiu), găinuşe, bibilici, pupeze, raţe şi gâşte sălbatice, gâscă de Nil, berze, cocoşul de munte, pescăruşi pitici, struţi (emu, african, nandu), păsări răpitoare (vultur, uliu, bufniță), peşti exotici, decorativi, piranha; reptile exotice, şerpi, pitoni (de stâncă, Burma, Indian, Carpet), boa (Curcubeu), şarpele Regal, şopârle cu solzi, Iguana verde, crocodilul de Nil, broaşte ţestoase, tarantule etc.
A fost înființată în 1980, la 1 iunie și și-a deschis porțile sub conducerea lui Gheorghe Tatavura care a adus câteva specii de mamifere (sălbatice și domestice), precum și o colecție de păsări exotice ce-i aparțineau.
Din anul 1990 la Grădina Zoologică din Călărași sunt găzduite animale unicat în Romania, lucru care s-a datorat schimburilor de animale între Grădina Zoologică din Călărași și alte astfel de locații din străinătate. În 10 ani s-au obținut peste 60 de exemplare de tigrii siberieni și jaguari. O parte din acești tigri au ajuns la „Circul Globus” unde au fost dresați și participă la spectacole.
Grădina Zoologică din Călăraşi se poate mândri cu faptul că în ultimii ani a reprodus peste 50 de tigrii siberieni, instituţia reprezentând un spaţiu ce asigură perpetuarea speciilor în captivitate – Pepiniera din Bărăgan.
Grădina ZOO din Călărași este o "exportatoare" pentru celelalte grădini zoologice din România. O pereche de animale unicat în țară îl formează urșii de Alaska (grizzly), ce au peste 1,2 tone greutate și care au făcut parte din colecția lui Nicolae Ceaușescu, după 1990 ajungând la Călărași.
Cea mai nouă construcție în cadrul Grădinii Zoologice Călăraşi este „Aquaterrarium”, construcție care însumează o colecție de animale acvatice: pești exotici, reptile exotice, șerpi, crocodili etc.
 
 <obiectiv>1248, - Monumentul Eroilor, Călărași
Participarea României la Primul Război Mondial cuprinde totalitatea măsurilor și acțiunilor de ordin politic, diplomatic și militar desfășurate de statul român, singur sau împreună cu aliații, între 28 iulie 1914 și 11 noiembrie 1918, în vederea atingerii scopului politic principal al participării la război - realizarea statului național unitar român.
Sistemul internațional era marcat la sfârșitul secolului XIX și începutul secolului XX de rivalitatea dintre marile puteri pentru controlul lumii extraeuropene. În Europa, Germania devenise principala putere și comportamentul ei pe continent a determinat o extraordinară destrămare și recompunere a alianțelor în raport cu deceniile anterioare.
Din punct de vedere militar, România venea după o victorie fără glorie în Al Doilea Război Balcanic, euforia victoriei făcând să se treacă cu ușurință peste lipsurile manifestate în domeniul conducerii militare, organizării și instruirii trupelor și mai ales a înzestrării cu armament și tehnică de luptă moderne.
Deși legată de Imperiul Austro-Ungar printr-un tratat secret de alianță, din 1883, România alege să se declare neutră la izbucnirea ostilităților, în iulie 1914, prevalându-se de interpretarea clauzelor relative la „casus foederis”.
În august 1916, România primește un ultimatum să decidă dacă dorește să se alăture Antantei „acum ori niciodată”. Sub presiunea cererii ultimative, guvernul român acceptă să intre în război de partea Antantei, deși situația de pe fronturile de luptă nu era una favorabilă.
După o serie de victorii tactice rapide în Transilvania asupra unor forțe austro-ungare copleșite din punct de vedere numeric, armata română va suferi în toamna anului 1916 o serie de înfrângeri zdrobitoare, ceea ce va forța autoritățile statului să se refugieze în Moldova, permițând inamicului să ocupe două treimi din teritoriul național, inclusiv capitala București.
În iarna lui 1916 și primăvara anului 1917, sub conducerea unui nou „leadership” militar (generalii Prezan, Christescu, Grigorescu, Averescu, Văitoianu etc.) și cu sprijinul substanțial al Misiunii Militare Franceze conduse de generalul Henri Berthelot, Armata României a fost reorganizată și instruită pe baze moderne adaptate cerințelor războiului.
Campania din vara anului 1917 a fost una de succes, reușindu-se, în faza inițială, înfrângerea trupelor Puterilor Centrale în bătăliile de la Mărăști, Oituz și Mărășești. Planificatorii militari români intenționau ca în continuare să dezvolte această ofensivă pentru a începe eliberarea teritoriului ocupat, dar izbucnirea revoluției în Imperiul Rus a dus la abandonarea acestor planuri și trecerea din nou la defensiva strategică.
Situația pe frontul de est a evoluat într-un mod negativ, astfel încât după ce Rusia a încheiat pacea de la Brest-Litovsk cu Puterile Centrale, România a fost nevoită să ceară armistițiul și apoi să fie nevoită să iasă din război și să semneze o pace separată în condiții umilitoare, în primăvara lui 1918. Din fericire, refuzul regelui Ferdinand, care a amânat la nesfârșit gestul formal de a semna acest tratat, a făcut posibilă reînceperea ostilităților în ultimele două zile ale războiului, prezervând în acest mod statutul României de stat beligerant la Conferința de Pace de la Paris.
<obiectiv>1249, Muzeul Dunării de Jos, Călăraşi
Muzeul din Călăraşi a luat fiinţă în anul 1950. Între 1968 - 1987 a funcţionat ca secţie de istorie şi arheologie a Muzeului Judeţean Ialomiţa, iar din 1987 este muzeu judeţean de sine stătător.
Clădirea muzeului este monument de arhitectură de la sfârşitul secolului al XIX-lea.
 
Expoziţia permanentă prezintă publicului expoziţii tematice şi bogate colecţii de arheologie (ceramică, figurine antropomorfe şi zoomorfe, vetre, unelte, fragmente de edificii din neo-eneolitic din situl arheologic Sultana - Malu Roşu, plastică antropomorfă de epocă romană, colecţie de opaiţe romane, ceramică smălţuită şi podoabe bizantine de la Păcuiu lui Soare), numismatică antică şi medievală, exponate care ilustrează istoria locală. Muzeul mai deţine colecţii de etnografie şi de artă românească modernă şi contemporană. Din data de 9 iunie 2012 s-a deschis Secţiei "Tezaur şi arheologie" a Muzeului Dunării de Jos Călăraşi. Acest fapt a făcut posibilă expunerea în premieră a unor piese excepţionale ce fac parte din Tezaurul muzeului (monede, podoabe de aur şi argint etc.), patrimoniu care ilustrează evoluţia comunităţilor dunărene din preistorie până la sfârşitul antichităţii. Încă de la înfiinţarea sa în anul 1951, muzeul călărăşean a manifestat un interes deosebit pentru tradiţiile şi obiceiurile acestor locuri, prin cercetări de teren care au dus la creşterea considerabilă a patrimoniului etnografic. Astăzi, Muzeul Dunării de Jos are în desfăşurare un important program internaţional pe o perioadă mai lungă, intitulat “Gospodăria ţărănească la Dunărea de Jos”, care se doreşte să constituie o revigorare a tradiţiilor populare româneşti şi a vieţii rurale în zona Dunării de Jos. Spaţiul de expoziţii temporare, din incinta secţiei de etnografie şi artă populară a Muzeului Dunării de Jos, constituie cadrul ideal pentru realizarea unei expoziţii permanente, unde sunt expuse cele mai importante piese de etnografie pentru viaţa rurală a acestor locuri în sec. XVIII – XX. În cei peste 50 ani de existenţă a colecţiei de etnografie şi-au desfăşurat activitatea la Muzeul Dunării de Jos o serie de specialişti în domeniul etnografiei: Niţă Anghelescu, Liviu Mihăilescu, Răzvan Ciucă, Elena Ciobănescu, Alexandru Vlădăreanu, Dorina Oarfă, Marian Burciu, Gabriel Bunghez.
În prezent activitatea de restaurare este susţinută de către doi experţi în restaurare ceramică. Activitatea de restaurare se desfăşoară atât în cadrul laboratorului cât şi prin intermediul laboratorului mobil de restaurare, pe şantierele arheologice de la Grădiştea Coslogeni, Sultana Malu Roşu, Măriuţa La Movilă, Căscioarele, Durostorum etc.
<obiectiv>1250, - Muzeul Municipal Călăraşi
Muzeul Municipal Călărași se află în vechiul sediu al Primăriei. Clădirea a fost construită pentru această destinaţie administrativă în anii 1886-1887, astfel că la începutul lunii ianuarie a anului 1888, instituţia şi-a început activitatea într-un imobil nou. Istoricii menţionează faptul că Primăria a fost construită pe locul fostului han ce aparţinuse Eforiei Spitalelor Mănăstirii Colţea. Amplasamentul ales era la vremea respectivă, şi mult după aceea, situat în centrul aşezării numite mai întâi Lichireşti, apoi Călăraşi, ulterior Ştirbei şi din nou Călăraşi. Doar anomaliile economice şi politice au făcut ca în ultimii ani termenul ,,Centru” să nu mai fie
acoperit de esenţa din trecut. Primăria a funcţionat în această clădire cu unele întreruperi până în luna martie a anului 2013, când oamenii care formează aparatul administrativ s-au mutat în casă nouă.
Din 19 septembrie 2014 a fost inaugurat ca sediu pentru Muzeul Municipal. Expozeul muzeografic urmărește, prin intermediul obiectelor, traseul urmat de un membru al comunității de-a lungul vieții. Familia este locul unde fiecare dintre noi își începe drumul, este locul unde ne simțim cel mai bine, este mediul cu ajutorul căruia ne cunoaștem pe noi înșine dar și interfața prin care explorăm necunoscutul din exterior. Următoarele puncte de pe traseul expozițional sunt frizeria, școala, magazinul din colț, cafeneaua, cârciuma, biroul primarului. Ineditul acestui muzeu este acela că exponatele provin din donațiile călărășenilor.
Din punct de vedere expoziţional muzeul pacurge cronologic istoria locurilor din Călărași începând cu prezentarea descoperirilor arheologice, trecând prin menţionarea primelor referiri documentare, prezentând momentul schimbării statutului (1833 –capitală de judeţ) şi momentul eliberării (1852), dar şi momentele când întreg poporul român s-a aflat în momente dificile (Războiul pentru Independenţă, Primul şi al Doilea Război Mondial), încheindu-se cu perioada comunistă şi perioada contemporană. Spaţiul expoziţional dedicat celor menţionate mai sus se află la parterul clădirii, în 8
 
camere care amenajate muzeotehnic. La etajul clădirii se desfăşoară atât activităţi expoziţionale cât şi activităţi creative. Activităţile creative vizează domeniile - desen, pictură, modelaj, olărit, sticlă, hârtie, fotografie, gravură, împletituri, înşiruirea nefiind restrictivă. Tot la etaj funcţionează într-un spaţiu comun, compus din două încăperi – Sala de lectură şi Clubul Colecţionarilor. Sala de lectură cuprinde în principal cărţile donate de călărăşeni, dar şi achiziţii de carte de specialitate necesară atelierelor.
Muzeul se află înscris pe Lista Monumentelor Istorice.
<obiectiv>1251, - Palatul Prefecturii Călăraşi
Muzeul Municipal Călărași se află în vechiul sediu al Primăriei. Clădirea a fost construită pentru această destinaţie administrativă în anii 1886-1887, astfel că la începutul lunii ianuarie a anului 1888, instituţia şi-a început activitatea într-un imobil nou. Istoricii menţionează faptul că Primăria a fost construită pe locul fostului han ce aparţinuse Eforiei Spitalelor Mănăstirii Colţea. Amplasamentul ales era la vremea respectivă, şi mult după aceea, situat în centrul aşezării numite mai întâi Lichireşti, apoi Călăraşi, ulterior Ştirbei şi din nou Călăraşi. Doar anomaliile economice şi politice au făcut ca în ultimii ani termenul ,,Centru”
să nu mai fie acoperit de esenţa din trecut. Primăria a funcţionat în această clădire cu unele întreruperi până în luna martie a anului 2013, când oamenii care formează aparatul administrativ s-au mutat în casă nouă.
Din 19 septembrie 2014 a fost inaugurat ca sediu pentru Muzeul Municipal. Expozeul muzeografic urmărește, prin intermediul obiectelor, traseul urmat de un membru al comunității de-a lungul vieții. Familia este locul unde fiecare dintre noi își începe drumul, este locul unde ne simțim cel mai bine, este mediul cu ajutorul căruia ne cunoaștem pe noi înșine dar și interfața prin care explorăm necunoscutul din exterior. Următoarele puncte de pe traseul expozițional sunt frizeria, școala, magazinul din colț, cafeneaua, cârciuma, biroul primarului. Ineditul acestui muzeu este acela că exponatele provin din donațiile călărășenilor.
Din punct de vedere expoziţional muzeul pacurge cronologic istoria locurilor din Călărași începând cu prezentarea descoperirilor arheologice, trecând prin menţionarea primelor referiri documentare, prezentând momentul schimbării statutului (1833 –capitală de judeţ) şi momentul eliberării (1852), dar şi momentele când întreg poporul român s-a aflat în momente dificile (Războiul pentru Independenţă, Primul şi al Doilea Război Mondial), încheindu-se cu perioada comunistă şi perioada contemporană. Spaţiul expoziţional dedicat celor menţionate mai sus se află la parterul clădirii, în 8 camere care amenajate muzeotehnic. La etajul clădirii se desfăşoară atât activităţi expoziţionale cât şi activităţi creative. Activităţile creative vizează domeniile - desen, pictură, modelaj, olărit, sticlă, hârtie, fotografie, gravură, împletituri, înşiruirea nefiind restrictivă. Tot la etaj funcţionează într-un spaţiu comun, compus din două încăperi – Sala de lectură şi Clubul Colecţionarilor. Sala de lectură cuprinde în principal cărţile donate de călărăşeni, dar şi achiziţii de carte de specialitate necesară atelierelor.
Muzeul se află înscris pe Lista Monumentelor Istorice.
 
<obiectiv>1252, - Parcul Florilor, Călărași
 Parcul Florilor, situat în zona de Nord-Vest a orașului Călărași, este unul dintre punctele de atracție al locuitorilor.
Călărași, numit în trecut, Lichirești și, temporar, Știrbeiu, este cel mai mare oraș al județului și unul din cele mai importante municipii din regiunea de dezvoltare Sud.
Numele de Lichirești datează probabil de la începutul primei așezări de locuitori statornici pe aceste meleaguri, în timpul domniei lui Mihai Viteazul. Lichireștiul este menționat pentru prima dată într-o hartă, la data de 1700, operă cartografică a stolnicului Constantin Cantacuzino, tipărită în
Italia, la Padova.
Denumirea de Călărași are două cauze posibile: prima ar fi că punctul de trecere din Imperiul Otoman în Țara Românească era păzit de o căpitănie de călăreți, iar alta ar fi preluare prin extensie a denumirii satului Călărașii Vechi, deoarece din acel sat și din oraș erau recrutați pentru armată cei mai buni călăreți.
Populația era reprezentată la acea dată de oameni liberi care se ocupau cu agricultura și creșterea animalelor, români și un număr mic de bulgari și turci. O categorie aparte erau călărașii ștafetari, care făceau serviciul de curierat pe traseul București - Constantinopol. Sunt organizați cel mai probabil în vremea domnitorului Constantin Brâncoveanu, primul document păstrat care-i amintește datează de la 25 mai 1722. De la acești călărași ștafetari, care după terminarea serviciului s-au stabilit în așezarea ce se afla în apropierea detașamentului lor, satul Lichirești începe să fie cunoscut sub denumirea de "satul călărașilor" sau Călărași. La 1 mai 1734 Călărași este menționat ca târg, ceea ce e un indiciu că satul luase proporții, că începuse să închege o viață comercială. Diferiți călători care au trecut pe aici au avut întotdeauna impresii plăcute despre acest târg. În această perioadă Călărașiul făcea parte din județul Ialomița, cu reședința la Urziceni.
Spre sfârșitul secolului al XVIII-lea încep să se facă îmbunătățiri cu caracter public: pe lângă vechea biserică ce exista în centrul localității, se ridică un han central și numeroase prăvălioare, care – împreună cu casele unor locuitori mai înstăriți – vor da Călărașiului un aspect de orășel.
Zona actuală a Călărașiului a fost de multe ori teatrul războaielor purtate împotriva pericolului turcesc, pentru apărarea luncii Dunării. S-au purtat multe bătălii aici, încă de la înființarea localității și până la data de 28 mai 1812 când la București s-a semnat pacea ce avea să aducă liniștea locuitorilor. Momentele de groază au trăit călărășenii și în 1821, o dată cu declanșarea revoluției conduse de Tudor Vladimirescu, necazurile lor terminându-se abia la un an după sfârșitul revoluției din 1821. Un alt moment de panică pentru locuitori îl reprezintă noul război ruso-turc din anii 1828-1829. Ca și cum pierderile cauzate de război n-ar fi fost suficiente, în anii 1828-1830 la Călărași a izbucnit o groaznică epidemie de ciumă. În vara anului 1831 izbucnește holera, adusă de turci, din fericire această nouă epidemie ținând doar câteva zile.
Deși după 1833 în Călărași vin și persoane cu posibilități materiale, în special negustori, o mică parte dintre aceștia se stabilesc definitiv, cei mai mulți făceau afaceri și părăseau orașul, neîndrăznind să rămână într-un oraș situat pe o moșie particulară, fără nici o perspectivă de viitor.

<obiectiv>1253, - Parcul Municipal, Călărași
Parcul municipal amplasat în apropiere de Dunăre prezintă o bogată colecţie de sculpturi ale domnitorilor a căror soartă a fost legată de istoria antică sau modernă a României.
Călărași, numit în trecut, Lichirești și, temporar, Știrbeiu, este cel mai mare oraș al județului și unul din cele mai importante municipii din regiunea de dezvoltare Sud.
Numele de Lichirești datează probabil de la începutul primei așezări de locuitori statornici pe aceste meleaguri, în timpul domniei lui Mihai Viteazul. Lichireștiul este menționat pentru prima dată într-o hartă, la data de 1700, operă cartografică a stolnicului
Constantin Cantacuzino, tipărită în Italia, la Padova.
Denumirea de Călărași are două cauze posibile: prima ar fi că punctul de trecere din Imperiul Otoman în Țara Românească era păzit de o căpitănie de călăreți, iar alta ar fi preluare prin extensie a denumirii satului Călărașii Vechi, deoarece din acel sat și din oraș erau recrutați pentru armată cei mai buni călăreți.
Populația era reprezentată la acea dată de oameni liberi care se ocupau cu agricultura și creșterea animalelor, români și un număr mic de bulgari și turci. O categorie aparte erau călărașii ștafetari, care făceau serviciul de curierat pe traseul București - Constantinopol. Sunt organizați cel mai probabil în vremea domnitorului Constantin Brâncoveanu, primul document păstrat care-i amintește datează de la 25 mai 1722. De la acești călărași ștafetari, care după terminarea serviciului s-au stabilit în așezarea ce se afla în apropierea detașamentului lor, satul Lichirești începe să fie cunoscut sub denumirea de "satul călărașilor" sau Călărași. La 1 mai 1734 Călărași este menționat ca târg, ceea ce e un indiciu că satul luase proporții, că începuse să închege o viață comercială. Diferiți călători care au trecut pe aici au avut întotdeauna impresii plăcute despre acest târg. În această perioadă Călărașiul făcea parte din județul Ialomița, cu reședința la Urziceni.
Spre sfârșitul secolului al XVIII-lea încep să se facă îmbunătățiri cu caracter public: pe lângă vechea biserică ce exista în centrul localității, se ridică un han central și numeroase prăvălioare, care – împreună cu casele unor locuitori mai înstăriți – vor da Călărașiului un aspect de orășel.
Zona actuală a Călărașiului a fost de multe ori teatrul războaielor purtate împotriva pericolului turcesc, pentru apărarea luncii Dunării. S-au purtat multe bătălii aici, încă de la înființarea localității și până la data de 28 mai 1812 când la București s-a semnat pacea ce avea să aducă liniștea locuitorilor. Momentele de groază au trăit călărășenii și în 1821, o dată cu declanșarea revoluției conduse de Tudor Vladimirescu, necazurile lor terminându-se abia la un an după sfârșitul revoluției din 1821. Un alt moment de panică pentru locuitori îl reprezintă noul război ruso-turc din anii 1828-1829. Ca și cum pierderile cauzate de război n-ar fi fost suficiente, în anii 1828-1830 la Călărași a izbucnit o groaznică epidemie de ciumă. În vara anului 1831 izbucnește holera, adusă de turci, din fericire această nouă epidemie ținând doar câteva zile.
Deși după 1833 în Călărași vin și persoane cu posibilități materiale, în special negustori, o mică parte dintre aceștia se stabilesc definitiv, cei mai mulți făceau afaceri și părăseau orașul, neîndrăznind să rămână într-un oraș situat pe o moșie particulară, fără nici o perspectivă de viitor.
<obiectiv>1254, - Primăria Călărași, Călărași
Călărași, numit în trecut, Lichirești și, temporar, Știrbeiu, este cel mai mare oraș al județului și unul din cele mai importante municipii din regiunea de dezvoltare Sud.
  
Numele de Lichirești datează probabil de la începutul primei așezări de locuitori statornici pe aceste meleaguri, în timpul domniei lui Mihai Viteazul. Lichireștiul este menționat pentru prima dată într-o hartă, la data de 1700, operă cartografică a stolnicului Constantin Cantacuzino, tipărită în Italia, la Padova.
Denumirea de Călărași are două cauze posibile: prima ar fi că punctul de trecere din Imperiul Otoman în Țara Românească era păzit de o căpitănie de călăreți, iar alta ar fi preluare prin extensie a denumirii satului Călărașii Vechi, deoarece din acel sat și din oraș erau recrutați pentru armată cei mai buni călăreți.
Populația era reprezentată la acea dată de oameni liberi care se ocupau cu agricultura și creșterea animalelor, români și un număr mic de bulgari și turci. O categorie aparte erau călărașii ștafetari, care făceau serviciul de curierat pe traseul București - Constantinopol. Sunt organizați cel mai probabil în vremea domnitorului Constantin Brâncoveanu, primul document păstrat care-i amintește datează de la 25 mai 1722. De la acești călărași ștafetari, care după terminarea serviciului s-au stabilit în așezarea ce se afla în apropierea detașamentului lor, satul Lichirești începe să fie cunoscut sub denumirea de "satul călărașilor" sau Călărași. La 1 mai 1734 Călărași este menționat ca târg, ceea ce e un indiciu că satul luase proporții, că începuse să închege o viață comercială. Diferiți călători care au trecut pe aici au avut întotdeauna impresii plăcute despre acest târg. În această perioadă Călărașiul făcea parte din județul Ialomița, cu reședința la Urziceni.
Spre sfârșitul secolului al XVIII-lea încep să se facă îmbunătățiri cu caracter public: pe lângă vechea biserică ce exista în centrul localității, se ridică un han central și numeroase prăvălioare, care – împreună cu casele unor locuitori mai înstăriți – vor da Călărașiului un aspect de orășel.
Zona actuală a Călărașiului a fost de multe ori teatrul războaielor purtate împotriva pericolului turcesc, pentru apărarea luncii Dunării. S-au purtat multe bătălii aici, încă de la înființarea localității și până la data de 28 mai 1812 când la București s-a semnat pacea ce avea să aducă liniștea locuitorilor. Momentele de groază au trăit călărășenii și în 1821, o dată cu declanșarea revoluției conduse de Tudor Vladimirescu, necazurile lor terminându-se abia la un an după sfârșitul revoluției din 1821. Un alt moment de panică pentru locuitori îl reprezintă noul război ruso-turc din anii 1828-1829. Ca și cum pierderile cauzate de război n-ar fi fost suficiente, în anii 1828-1830 la Călărași a izbucnit o groaznică epidemie de ciumă. În vara anului 1831 izbucnește holera, adusă de turci, din fericire această nouă epidemie ținând doar câteva zile.
Deși după 1833 în Călărași vin și persoane cu posibilități materiale, în special negustori, o mică parte dintre aceștia se stabilesc definitiv, cei mai mulți făceau afaceri și părăseau orașul, neîndrăznind să rămână într-un oraș situat pe o moșie particulară, fără nici o perspectivă de viitor.
<obiectiv>1255, - Școala gimnazială Carol I, Călărași
Școala gimnazială Carol I se află în clădirea primului liceu din Călăraşi, unul de băieţi. Construcţia şcolii a început în 1881, iar în 1882 s- a dat în folosinţă şcoala primară cu clasele 1,2 şi 3, iar în 1884 s-a transformat în gimnaziu real de băieţi. Pe 19 februarie 1894, profesorii au propus ca liceul să fie denumit „Ştirbei-Vodă“, ca recunoaştere faţă de Domnitorul Barbu Ştirbei, cel care la 1852 a emanicipat oraşul Călăraşi. La 1 septembrie 1919, s-a fost transformat, prin Decret Regal, în Liceul Real de băieţi „Stirbei-Vodă“, primul liceu din judeţ. După ce a devenit liceu, aici s-au desfăşurat mult timp numeroase activităţi
culturale importante precum: Secţia locală a „Ligii culturale“, prima bibliotecă publică din oraş, Societatea corală „Freamătul“ şi numeroase societăţi culturale ale elevilor. Pentru performanţele obţinute, şcoala a fost premiată cu diplome şi medalii întărite de parafa regală în anii 1909 şi 1926. În anul 1961, liceul s-a mutat într-un local nou, iar în clădirea veche a rămas Şcoala nr. 1 cu clasele I- VIII care, din 14 noiembrie 2003, funcţionează sub denumirea de Gimnaziul „Carol I“.
 
În clădirea veche de peste 130 de ani au studiat renumiţi cercetători, scriitori, poeţi şi actori precum: profesorii universitari Panait I. Panait, Petre Diaconu, scriitorii Ştefan Dinulescu, I.V. Strătescu, poeţi: Ion Calova, George Alboiu şi actorul Constantin Dinulescu.
În cancelaria profesorilor sunt şase tablouri de pe vremea când a fost construită clădirea. Cele două corpuri ale clădirii, monument istoric, nu au fost modificate niciodată şi au fost solicitate în nenumărate rânduri pentru a fi transformate în muzeu sau săli de spectacole.
În anul 2004, primul liceu din Călărași a fost recunoscut de către Comisia Naţională a Monumentelor Istorice și înscris în lista monumentelor istorice.
În prezent, în cadrul clădirii primului liceu din Călărași funcționează Gimnaziul Carol I. Începând cu anul 2013, aici funcționează singura clasă cu predare în limba engleză. elevii din cadrul gimnaziului sunt recunoscuți la nivel județean pentru performanțele înregistrate în cadrul concursurilor și olimpiadelor. De asemenea, au cunoscut succesul și prin premiile câștigate la competițiile din domeniul muzicii, desenului și actoriei. Școala este în permanentă dezvoltare având totodată implementate la nivel european proiecte care vizează schimbul de experiență cu țări precum Polonia și Italia.
<obiectiv>1256, - Statuia Carol I Călărași
Amplasată în mai 2008 în apropierea gimnaziului care îi poartă numele în Călărași. La dezvelire au participat zeci de personalități printre care Preasfinția Sa Episcopul Sloboziei și Călărașilor și Regele Mihai care a fost însărcinat alături de primarul Nicolae Dragu cu dezvelirea statuii. Statuia Regelui Carol I este prima statuie ecvestră a unui membru al casei regale dezvelită după 1989.
Carol I al României, Principe de Hohenzollern-Sigmaringen, pe numele său complet Karl Eitel Friedrich Zephyrinus Ludwig von Hohenzollern-Sigmaringen, (născut la 20 aprilie
1839, Sigmaringen – decedat la 10 octombrie 1914, Sinaia) a fost domnitorul, apoi regele României, care a condus Principatele Române și apoi România după abdicarea forțată de o lovitură de stat a lui Alexandru Ioan Cuza. Din 1867 a devenit membru de onoare al Academiei Române, iar între 1879 și 1914 a fost protector și președinte de onoare al aceleiași instituții.
În cei 48 de ani ai domniei sale (cea mai lungă domnie din istoria statelor românești), Carol I a obținut independența țării, datorită căreia i-a și crescut imens prestigiul, a redresat economia, a dotat România cu o serie de instituții specifice statului modern și a pus bazele unei dinastii. A construit în munții Carpați castelul Peleș, care a rămas și acum una dintre cele mai vizitate atracții turistice ale țării. După războiul ruso-turc (1877-1878), România a câștigat Dobrogea (dar a pierdut sudul Basarabiei), iar Carol a dispus ridicarea podului peste Dunăre, între Fetești și Cernavodă, care să lege noua provincie de restul țării.
Neîmplinirea cea mai importantă a domniei regelui Carol I, ca și a succesorilor lui în perioada monarhică a istoriei moderne a țării, a fost eșecul rezolvării problemelor tipice unei țări a cărei economie era bazată pe agricultură și a cărei populație era reprezentată în covârșitoare majoritate de țărani. După suirea pe tron a lui Carol I, situația țărănimii române începe să se degradeze serios, pe măsură ce moșierimea, pentru a face față competiției pe piețele externe, ridică continuu nivelul de exploatare al țărănimii. Sistemul injust pentru covârșitoarea majoritate a populației României din acea perioadă era în plus aproape o excepție în regiune, fapt care totuși nu l-a stimulat pe suveran să inițieze un program de reformă agrară, situație care a condus la repetate explozii sociale în mediul rural la finele secolului al XIX-lea și începutul secolului al XX-lea. Rezultatul a fost că principalul sector al economiei românești în epocă, în care era antrenată majoritatea covârșitoare a populației, a rămas într-o stare primitivă.
 
<obiectiv>1257, - Statuia Mihai Eminescu, Călărași
 Statuia lui Mihai Eminescu a fost inaugurată în anul 2000, sub administrarea lui Dragu Nicolae, primar al orașului Călărași.
Mihai Eminescu (născut Mihail Eminovici; născut la 15 ianuarie 1850, Botoșani – decedat la 15 iunie 1889, București) a fost un poet, prozator și jurnalist român, socotit de cititorii români și de critica literară postumă drept cea mai importantă voce poetică din literatura română.
Receptiv la romantismele europene de secol XVIII și XIX, a asimilat viziunile poetice occidentale, creația sa aparținând unui romantism literar relativ întârziat. În momentul în care Mihai Eminescu a recuperat temele tradiționale ale Romantismului european, gustul pentru trecut și pasiunea pentru istoria națională, căreia a dorit chiar să-i construiască un Pantheon de voievozi, nostalgia regresivă pentru copilărie, melancolia și cultivarea stărilor depresive, întoarcerea în natură etc., poezia europeană descoperea paradigma modernismului, prin Charles Baudelaire sau
Stephane Mallarme, bunăoară.
Poetul avea o bună educație filosofică, opera sa poetică fiind influențată de marile sisteme filosofice ale epocii sale, de filosofia antică, de la Heraclit la Platon, de marile sisteme de gândire ale romantismului, de teoriile lui Arthur Schopenhauer, Immanuel Kant (de altfel Eminescu a lucrat o vreme la traducerea tratatului acestuia Critica rațiunii pure, la îndemnul lui Titu Maiorescu, cel care îi ceruse să-și ia doctoratul în filosofia lui Kant la Universitatea din Berlin, plan nefinalizat pînă la urmă) și de teoriile lui Hegel.
Rădăcina ideologică principală a gândirii sale economice sau politice era conservatoare; prin articolele sale publicate mai ales în perioada în care a lucrat la Timpul a reușit să-i deranjeze pe câțiva lideri importanți din acest mare partid care au lansat sloganul, celebru în epocă, „Ia mai opriți-l pe Eminescu ăsta!”. Publicistica eminesciană oferă cititorilor o radiografie a vieții politice, parlamentare sau guvernamentale din acea epocă; în plus ziaristul era la nevoie și cronicar literar sau teatral, scria despre viața mondenă sau despre evenimente de mai mică importanță, fiind un veritabil cronicar al momentului.
Eminescu a fost activ în societatea politico-literară Junimea, și a lucrat ca redactor la Timpul, ziarul oficial al Partidului Conservator. A publicat primul său poem la vârsta de 16 ani, iar la 19 ani a plecat să studieze la Viena. Manuscrisele poetului Mihai Eminescu, 46 de volume, aproximativ 14.000 de file, au fost dăruite Academiei Române de Titu Maiorescu, în ședinta din 25 ianuarie 1902.
Eminescu a fost internat în 3 februarie 1889 la spitalul Mărcuța din București și apoi a fost transportat la sanatoriul Caritas. În data de 15 iunie 1889, în jurul orei 4 dimineața, poetul a murit în sanatoriul doctorului Șuțu. În 17 iunie Eminescu a fost înmormântat la umbra unui tei din cimitirul Bellu din București. A fost ales post-mortem (28 octombrie 1948) membru al Academiei Române.
<obiectiv>1258, - Statuia lui Ionel Brătianu, Călărași
Ion I.C. Brătianu (cunoscut și ca Ionel Brătianu, născut la 20 august 1864, Ștefănești, Argeș – decedat la 24 noiembrie 1927, București) a fost un om politic român, care a jucat un rol de primă importanță în Marea Unire din 1918 și în viața politică din România modernă. A deținut funcția de președinte al Partidului Național Liberal. De formație inginer, Ionel Brătianu nu a profesat, ci s-a dedicat vieții politice, fiind cel mai potrivit acestei cariere dintre cei trei băieți ai liderului liberal Ion C. Brătianu.
Ion I.C. Brătianu a fost de cinci ori președinte al Consiliului de Miniștri —mai mult decât oricine altcineva —, de trei ori ministru de
 
interne, de două ori ministrul al apărării naționale și de două ori ministru al afacerilor externe.
Devine membru al Partidului Național Liberal încă din 1895. În același an candidează la Colegiul I, fiind ales deputat de Gorj. Susține acceptarea în partid (februarie 1889) a foștilor lideri ai Partidului Social Democrat al Muncitorilor din România (C. Stere, V.G. Morțun, dr. I.G. Radovici, I. Nădejde) creat în anul 1893.
În 1907, I.I.C. Brătianu, în funcția de ministru de interne, și generalul Alexandru Averescu, ministru de război, au condus cu mână forte acțiunea de reprimare a țăranilor răsculați.
La Congresul P.N.L. din ianuarie 1909, I.I.C. (Ionel) Brătianu este ales președinte al partidului, funcție politică pe care a păstrat-o până la sfârșitul vieții sale.
La 2 octombrie 1913, Comitetul Executiv al P.N.L. acceptă propunerea înaintată de Brătianu privind reforma agrară (exproprierea parțială a marii proprietăți) și electorală (colegiu electoral unic). Aceste propuneri ale liderului liberal sunt susținute și de o importantă parte a oamenilor de stat ai vremii: Regele Carol I, conservatorii democrați (care susțin însă niște modificări - două colegii electorale și expropiere prin cumpărare) și chiar conservatorii "bătrâni" (expropiere in extremis și în plan electoral acceptă doar o lărgire a bazei colegiilor existente).
A fost conducătorul delegației române la Conferința de Pace de la Versailles. În această calitate i-a revenit obligația de a răspunde reproșului semnării de către România a unei păci separate cu Puterile Centrale în 1918 (Pacea de la Buftea). Abilității sale diplomatice i se datorează lămurirea acestui punct, precum și convingerea aliaților cu privire la justețea revendicărilor teritoriale ale Regatului Român.
Când Ferdinand a murit în 1927, guvernul condus de Ionel Brătianu a rămas în fruntea țării, sub domnia regelui minor Mihai. În același an Ionel Brătianu a murit subit, ceea ce a fost începutul unei perioade de declin pentru Partidul Național Liberal.
<obiectiv>1259, - Vechea Primărie, Călărași
Vechea Primărie Călărași a fost construită la sfârșitul secolului al XIX- lea, fiind ultima dată restaurată în anul 2013, având ca destinație funcția de muzeu.
Călărași, numit în trecut, Lichirești și, temporar, Știrbeiu, este cel mai mare oraș al județului și unul din cele mai importante municipii din regiunea de dezvoltare Sud.
Numele de Lichirești datează probabil de la începutul primei așezări de locuitori statornici pe aceste meleaguri, în timpul domniei lui Mihai Viteazul. Lichireștiul este menționat pentru prima dată într-o hartă, la data de 1700, operă
cartografică a stolnicului Constantin Cantacuzino, tipărită în Italia, la Padova.
Denumirea de Călărași are două cauze posibile: prima ar fi că punctul de trecere din Imperiul Otoman în Țara Românească era păzit de o căpitănie de călăreți, iar alta ar fi preluare prin extensie a denumirii satului Călărașii Vechi, deoarece din acel sat și din oraș erau recrutați pentru armată cei mai buni călăreți.
Populația era reprezentată la acea dată de oameni liberi care se ocupau cu agricultura și creșterea animalelor, români și un număr mic de bulgari și turci. O categorie aparte erau călărașii ștafetari, care făceau serviciul de curierat pe traseul București - Constantinopol. Sunt organizați cel mai probabil în vremea domnitorului Constantin Brâncoveanu, primul document păstrat care-i amintește datează de la 25 mai 1722. De la acești călărași ștafetari, care după terminarea serviciului s-au stabilit în așezarea ce se afla în apropierea detașamentului lor, satul Lichirești începe să fie cunoscut sub denumirea de
 
"satul călărașilor" sau Călărași. La 1 mai 1734 Călărași este menționat ca târg, ceea ce e un indiciu că satul luase proporții, că începuse să închege o viață comercială. Diferiți călători care au trecut pe aici au avut întotdeauna impresii plăcute despre acest târg. În această perioadă Călărașiul făcea parte din județul Ialomița, cu reședința la Urziceni.
Spre sfârșitul secolului al XVIII-lea încep să se facă îmbunătățiri cu caracter public: pe lângă vechea biserică ce exista în centrul localității, se ridică un han central și numeroase prăvălioare, care – împreună cu casele unor locuitori mai înstăriți – vor da Călărașiului un aspect de orășel.
Zona actuală a Călărașiului a fost de multe ori teatrul războaielor purtate împotriva pericolului turcesc, pentru apărarea luncii Dunării. S-au purtat multe bătălii aici, încă de la înființarea localității și până la data de 28 mai 1812 când la București s-a semnat pacea ce avea să aducă liniștea locuitorilor. Momentele de groază au trăit călărășenii și în 1821, o dată cu declanșarea revoluției conduse de Tudor Vladimirescu, necazurile lor terminându-se abia la un an după sfârșitul revoluției din 1821. Un alt moment de panică pentru locuitori îl reprezintă noul război ruso-turc din anii 1828-1829. Ca și cum pierderile cauzate de război n-ar fi fost suficiente, în anii 1828-1830 la Călărași a izbucnit o groaznică epidemie de ciumă. În vara anului 1831 izbucnește holera, adusă de turci, din fericire această nouă epidemie ținând doar câteva zile.
Deși după 1833 în Călărași vin și persoane cu posibilități materiale, în special negustori, o mică parte dintre aceștia se stabilesc definitiv, cei mai mulți făceau afaceri și părăseau orașul, neîndrăznind să rămână într-un oraș situat pe o moșie particulară, fără nici o perspectivă de viitor.
<obiectiv>1260, - Biserica Sfântul Nicolae - Ciocăneşti - Mărgineni
Dovezile de existenţă umană şi materială pe teritoriul comunei Ciocăneşti sunt atestate, începând din neolitic şi până în zilele noastre, dar atestarea documentară a localităţii este mai târzie, pentru prima dată Ciocăneşti (Pământeni) fiind amintiţi într- un document de limbă germană, la 14 iulie 1589, când braşovenii trimit la Călăraşi şi Silistra o iscoadă pentru a cerceta din cauza mulţimei mari a turcilor ce se aduna acolo. Prin hrisovul din 25 iunie 1604, dat de domnitorul Radu Şerban (1602-1610), se consfinţeşte posesiunea Mănăstirii Izvorani din jud. Buzău asupra satului Ciocăneşti, mănăstire devenită metoh al Mănăstirii Mihai-Vodă din Bucureşti. În
cursul sec. al XVII-lea şi prima jumătate a celui următor, alte părţi ale moşiei Ciocăneşti ajung în posesia Mănăstirii Izvorani şi prin intermediul acesteia, în stăpânirea Mănăstirii Mihai Vodă din Bucureşti, postură în care va rămâne până în anul 1863, când moşia este secularizată şi folosită la împroprietărirea sătenilor din Ciocăneşti - Pământeni, Ciocăneşti - Mărgineni şi Ciocăneşti - Sârbi.
În ceea ce priveşte parohia şi biserica din Ciocăneşti - Mărgineni, multe documente dau ca dată a înfiinţării parohiei şi construcţiei bisericii din gard, cu hramul Sf. Nicolae, anul 1862, primul slujitor al altarului fiind Grigore Duhovnicul.
Prof. Ştefan Carp, fost învăţător la şcoala nr. 1, între 1939-1948, în lucrarea sa monografică scrie că: Pe locul unde se află această biserică se afla alta foarte mică, construită din lemn, care a ars; cum va fi fost mai înainte, nu se ştie. Cea de astăzi a fost construită la 1869, lucru ce se vede din ce ne-a lăsat Pr. Fotache Ionescu, pe o copertă de liturghier:Sfânta biserică din comuna Ciocăneşti -Pământeni fiind prefăcută după stăruinţa lui Deacă Drăgan şi alţii, s-au sfinţit în ziua Pogorârii Duhului Sfânt, duminică 8 iunie 1869. Anul 1862 este anul începerii construcţiei, iar anul 1869, este anul în care construcţia bisericii fiind finalizată, aceasta este sfinţită. Existenţa unei biserici anterior anului 1862 este întărită şi de existenţa mitricalelor şi a preotului Grigore la 1844.
Întrucât a fost afectată de cutremurul din anul 1940, în anul 1944 au fost executate reparaţii la temelie. Biserica are configuraţia unei nave, cu lungimea de 16 m şi lăţimea de 9 m, are două turle, este din zid, iar la exterior este susţinută de şase contraforţi, adăugaţi ulterior.
Nu se cunoaşte cine a pictat biserica pentru prima dată. A fost refăcută în anul 1928, iar în anul 1944 cu ocazia lucrărilor efectuate a fost refăcută în întregime, în stil bizantin, de către zugravul Temistocle
 
Grigorescu, fiu al comunei. În anul 1979 biserica a fost repictată de pictorul Victor Georgescu, lucrare în urma căreia a fost resfinţită.
Clopotniţa bisericii a fost construită în anul 1948, este din schelet de lemn pe stâlpi de salcâm, îmbrăcat cu scândură şi acoperită cu tablă galvanizată. Serveşte şi ca magazie pentru păstrarea lemnelor şi a patului pentru înmormântări.
Cimitirul parohial, în suprafaţă de 6.000 mp, este împrejmuit şi bine întreţinut. Biserica nu posedă casă parohială.
Parohia desfășoară permanent activități sociale dedicate familiilor nevoiașe din parohie.
<obiectiv>1261, - Biserica Sfântul Nicolae, Dor Marunt I
Biserica parohială, cu hramul Sfântul Ierarh Nicolae, este aşezată în partea de nord-est a satului Dor Mărunt, fiind cea mai veche dintre cele trei biserici din sat, cunoscută în rândul enoriaşilor cu numele de Biserica Veche.
S-a zidit de către locuitorii comunei în anul 1879, pe locul unei alte biserici din lemn, care, din cauze necunoscute, a ars. În jurul anilor 1911-1912 a fost reparată şi pictată.
În timp, în urma cutremurelor, biserica a mai suferit reparaţii atât la interior, cât şi la exterior. În anul 1956, s-au executat lucrări de consolidare la exterior, iar la interior s-a spălat pictura. În anul 1975, biserica a fost electrificată, iar în anul 1978 au fost efectuate reparaţii la interiorul bisericii. În anul 2007, biserica se afla într-o avansată stare de degradare, atât la interior, cât şi la exterior. Astfel, în primăvara acestui an au început reparaţii capitale la locaşul sfintei biserici; s-a consolidat temelia, s-au refăcut tencuielile interioare şi exterioare, acoperişul s-a refăcut în totalitate, tâmplăria – uşi, ferestre – a fost înlocuită şi s-a construit
un pridvor mai mare. De asemenea, biserica a fost înfrumuseţată cu mobilier şi obiecte de cult noi. Biserica este construită în plan treflat, are lungimea de 25 m, lăţimea de 7 m – 11 m în abside - şi înălţimea de 5 m – 10 m în turlă. Nu dispune de fundaţie de beton, ci doar la exteriorul pereţilor, de jur împrejurul sfântului locaș, s-a turnat o centură din beton şi s-a făcut hidroizolaţie la temelie. Zidurile sunt din cărămidă au grosimea de 60 cm şi sunt sprijinite la exterior cu 8 stâlpi din beton. Pridvorul este nou, construit din cărămidă, are tavanul drept şi este pregătit pentru pictură.
Pronaosul are formă dreptunghiulară, cu sistem de acoperire semicilindrică, fără cafas, iar la jumătatea lui se află doi stâlpi de susţinere. Naosul este prevăzut cu o turlă mică octogonală, cu patru ferestre mici în partea superioară. Absidele sunt acoperite cu semicalote adânci, cu câte o fereastră în fiecare. Altarul este semicircular, cu acoperire de semicalotă aplatizată, fără diaconicon, dar cu un mic proscomidiar. Este despărţit de naos printr-o catapeteasmă din lemn.
Prima pictură a bisericii a fost executată în anul 1912, pictorul nefiind cunoscut. La inspecţiile din anii 1972 şi 1974, protopopul de Călăraşi sublinia necesitatea refacerii picturii. În toamna anului 2008 s-a început şi pictarea din nou a bisericii, în tehnica frescă, stilul neo-bizantin. Catapeteasma este nouă, sculptată în lemn de stejar, cu icoane pictate în anul 2007.
În curtea bisericii sunt construite o clopotniţă nouă cu înălţimea de 10 m, în care este instalat un clopot nou, de 360 de kg, şi o casă praznicală.
Parohia are grup de cateheză în cadrul programului „Hristos împărtășit copiilor” și „Alege Şcoala”. Are bibliotecă parohială funcțională. Organizează anual pelerinaje la mănăstirile din țară.
<obiectiv>1262, - Biserica Sfântul Gheorghe, Dor Marunt II
 
 Construcţia bisericii cu hramul Sfântul Gheorghe, a fost începută în anul 1937 şi s-a terminat în anul 1940, an în care a fost sfinţită de către Preasfinţitul Părinte Gherontie, Episcopul Tomisului. În interiorul bisericii, în partea dreaptă se află lespedea din marmură şi mormântul ctitorilor.
Textul PISANIEI de la intrarea în naos este următorul: „Ridicatu-s- au din temelii aceasta sfânta biserică cu hramul Sfântului Gheorghe în anii 1935-1940 cu cheltuiala bunilor creştini Marin şi Rădiţa Pîntecan, cu fiul lor Gheorghe din Bucureşti, pe terenul dăruit de Gheorghe Ciucă şi soţia sa Maria. Zidirea s-a făcut în zilele de domnie ale Măriei Sale Regele Carol II şi sub arhipăstoria Prea Sfinţitului Episcop de Constanţa Gherontie”.
La 28 iunie 1967, preotul Diaconu V. Nicolae, consilier la Arhiepiscopia Bucureştilor, a inspectat Parohia Dor Mărunt II, suplinită de preotul Sedleţchi Pavel de la Parohia Dor Mărunt I şi a constatat printre altele că: acoperişul turlei mari în parte este degradat şi trebuie urgent reparat; pictura de la turla mare s-a degradat în parte, crucea de pe turla mare şi cea de pe clopotniţă sunt înclinate. Stabilea ca măsură pentru preotul suplinitor, înlocuirea în termen de 15 zile a geamurilor sparte de la turlă şi
scoaterea porumbeilor din biserică.
La 19 iunie 1972, încep lucrările de refacere a bisericii implicând reparații capitale. Începând cu 1975 biserica este electrificată.
Biserica, în formă de cruce, este construită în stil bizantin din beton şi cărămidă. Este înaltă de 38 de metri, lungă de 29 de metri, iar partea cea mai lată măsoară 17 metri. Este acoperită cu tablă galvanizată, având jgheaburi şi burlane. Are patru turle, trei pe pronaos şi una pe naos.
Lăcasul aAre pictură interioară în ulei, în stil bizantin, cu modele florale, autorul picturii dintre anii 1939 -1940 fiind pictorul Petre Georgescu din Ploieşti. Starea actuală a picturii este bună. Catapeteasma este din stejar sculptat.
Clopotniţa a fost construită în anul 1940 din metal şi este acoperită cu tablă. Are un singur clopot de cca 350 kg.
Parohia are grup de Cateheză în cadrul programului „Hristos impărtăşit copiilor’’ şi „Alege Şcoala”. A încheiat un parteneriat de colaborare cu Școala Gimnazială Nr. 1 Dor Mărunt. De asemenea, organizează în fiecare an un concert de colinde.
<obiectiv>1263, - Herghelia Dor Mărunt, Dor Mărunt
Herghelia Dor Mărunt s-a înfiinţat în 1953 şi a devenit foarte cunoscută pentru creşterea şi îngrijirea rasei de cal Trăpaş Românesc. Alături de această rasă, aici se cresc şi câţiva cai din rasa Semigreu Românesc, în principal pentru deservirea unităţii.
Caii au fost aduşi la început din hergeliile Jegălia şi Segarcea. În1957, herrgelia a trecut sub proprietatea GAS Sighireanu, până în1968. S-a separat în 1971, când a funcţionat în cadrul Centrului Republican pentru Creşterea Cabalinelor de Rasă. Din noiembrie 2002,
Herghelia Dor Mărunt aparţine Regiei Naţionale a Pădurilor – Romsilva, respectiv a Direcţiei Silvice Ialomiţa, ea fiind sub coordonarea Direcţiei Silvice Călăraşi. Încă de la începuturi, obiectivele
 
hergheliei au fost creşterea Trăpaşilor Româneşti, producţia vegetală, dar şi de depozit pentru montă publică pentu îmbunătăţirea raselor cabalinelor.
Herghelia este destinată creșterii tineretului de rasă Trăpaș Românesc, dar și producției vegetale. De asemenea, este depozit de armăsari de montă publică pentru ameliorarea cabalinelor din marea creștere.
Herghelia Dor Mărunt crește două rase:
- Trăpașul Românesc - face parte din grupul raselor de trăpași, care au ca însușire comună aptitudinea pentru trapul de viteză. S-a consolidat ca rasă în ultimele decenii, la formarea sa participând, în principal, Trăpașul american (în proporție de 85%), Trăpașul Orlov (în proporție de 10%), Trăpașul francez (în proporție de 5%) și Trăpașul rusesc (în procent de 5%); de asemenea, în cadrul încrucișărilor complexe realizate pentru formarea rasei, s-a folosit și o infuzie de sânge cu varietățile Nonius și Furioso – North Star;
- Semigreul Românesc - o rasă de tracțiune intermediară. A fost formată prin încrucișarea cailor din rasele Ardenez, Lipițan, Trăpaș cu iepe locale Ialomițene, fiind un cal adaptat condițiilor din Câmpia Română și denumit generic “Semigreu de Dor Mărunt”.
Baza materială principală este compusă din: 6 grajduri, 2 culoare de mișcare; 7 fânare, magazie de concentrate cu o capacitate de înmagazinare de 300 tone, atelier mecanic, sediu administrativ, teren agricol.
Efectivul hergheliei este format din armăsari de montă publică, tineret, sport și agrement.
Herghelia Dor Mărunt oferă:
- armăsari reproducători pentru stațiunile de montă publică;
- consultanță de specialitate privind reproducția la cabaline în scopul ameliorării raselor din sectorul privat;
- dresaj și antrenament pentru tineretul cabalin.
<obiectiv>1264, - Lacul Frăsinet, Frăsinet
Lacul Frăsinet se află în raza comunelor Frăsinet și Valea Argovei, fiind situat pe cursul mijlociu al râului Mostiștea, râul care este afluent al Dunării și se varsă în Lacul Ezerul Moștiștea.
Acest lac antropic se întinde pe o suprafață de 1.460 ha și este folosit ca bazin piscicol. Principalele specii de pești cu care este populat lacul Frăsinet sunt: crap, știucă, biban, somn și caras.
În fiecare an lacul este repopulat cu 30 de tone de pește.
În apele lacului cresc toate speciile de apă dulce, iar peștele este ecologic, pentru că se hrănește natural.
Pe lângă pescuitul sportiv, lacul Frăsinet este folosit și pentru irigații.
Malurile sunt acoperite de stufăriș și în interiorul său se găsește o insulă superbă. Pe alocuri malurile coboară domol sau sunt plate permițând accesul ușor și camparea în apropierea apei.
Zona este căutată și de doritorii de a se plimba cu bicicleta și a face trasee.
Din punct de vedere istoric microregiunea aparține județului Călărași, pământ cu vechi tradiții în istoria multimilenară a poporului român. Dovezile materiale scoase la iveală de săpăturile arheologice precum și de mărturiile documentare, atestă pe de o parte vechimea existenței populației românești pe aceste meleaguri, preocupările ei precum și unitatea și continuitatea în spațiu și timp a populației autohtone. Cele mai recente cercetări arheologice demonstrează existența societății omenești în regiune încă din perioada neoliticului timpuriu (culturile Boian și Gumelnița) și continuitatea acesteia în epoca bronzului și a fierului.
 
Caracterizată de un relief predominant de câmpie și luncă, singurele neregularități reprezentându-le văile terasate, așa numite clovuri, precum și movilele, care ar putea fi mai degrabă rezultatul intervenției omului, localitățile de zonă se pot clasifica în: așezări situate în microdepresiuni (Sărulești, Gurbănești, Frăsinet), așezări în trepte, amplasate pe terasele unor râuri sau lacuri (Valea Argovei, Ileana, Lehliu Sat), așezări de șes, amplasate în câmpie deschisă (Lehliu sat, Lehliu Gară) și având în general specific agricol sau agro-pescărești cu excepția orașului Lehliu Gară care reprezintă un pol de dezvoltare locală și are un predominant caracter industrial - comercial.
Solurile regiunii caracterizate de cernoziomuri, explică caracterul predominant cerealier al regiunii. Flora și fauna sunt caracteristice zonelor de stepă și silvostepă cu o abundență de specii.
<obiectiv>1265, - Biserica Sfântul Dumitru, Mănăstirea
Biserica Sfântul Dumitru este ctitorie voievodală, zidită în vremea şi la porunca voievodului Matei Basarab şi a doamnei sale Elina în anul 1648. Acest lucru reiese din PISANIA sculptată în piatră, scrisă cu litere majuscule în relief, ce se află deasupra uşii de intrare în pronaos.
În Catagrafia Eparhiei Ungrovlahiei din anul 1810 biserica poartă hramul Sfântul Nestor. Atunci satul avea 83 case şi 505 locuitori,
români şi bulgari. Biserica, construită de domnitorul Matei Basarab, se afla pe moşia boierului Scarlat Cornescu. La biserică slujeau doi preoţi şi un dascăl. Preotul Stanu sin Drăgoiu de 40 ani, slab la citire, văduv, de neam român, fusese preoţit de Preasfinţia Sa, Mitropolitul Dositeu, în anul 1798 pe numele satului Căscioare din plasa Sabarului, iar în anul 1800 s-a mutat în satul Mănăstirea la cererea sătenilor şi ştirea protopopului plăşii. Preotul Istrate sin Popa Ioan de 28 de ani, slab la citire, de neam român, fusese preoţit de Preasfinția Sa Mitropolitul Dositeu în anul 1801 pe numele satului Stăneşti, plasa Sabarului, iar în anul 1806 s-a mutat în acest sat fiind cerut de săteni, prin ştirea protopopului plăşii.
În anul 1810 localitatea avea 83 case şi 505 locuitori, români şi sârbi (bulgari). Biserica, cu hramul Sf. Mucenic Nestor, clădită de Matei Basarab, se afla pe moşia lui Scarlat Cornănescu. Din secolul al XIX-lea până în prezent biserica este menţionată şi cu hramul Sfântul Mare Mucenic Dimitrie.
În anul 1900 biserica este din nou restaurată în interior şi exterior, învelită cu tablă, ferestre şi uşi noi, pe cheltuiala administraţiei moşiei regale din localitate. În anul 1937 este învelită cu tablă nouă, se pune pardoseala de mozaic şi se construieşte gard din beton şi fier forjat tot pe cheltuiala moşiei regale. În anul 1970 se fac lucrări de consolidare la turla mare şi pridvor şi este pictată în stil bizantin. Pisania scrisă în anul 1900 se află deasupra uşii de intrare în biserică şi este scrisă cu litere majuscule, incizate pe placă de marmură albă: „Această sf. biserică a lui Matei Basarab restauratu-s-a de M.S. Regele Carol I în anul MCM şi al XXXIV-lea al domniei sale”.
Pisania din anul 1937 se află deasupra uşii de intrare în biserică, sub pisania de mai sus şi este scrisă cu litere majuscule, incizate pe placă de marmură albă: „În anul 1937 această sfântă biserică a fost reparată în întregime de M.S. Regele Carol II”.
Stricată de vreme a fost restaurată în anii 1970-1971. În anul 1996 i s-a curăţat şi refăcut pictura de către pictorii Gioca Miroslav Raşcov şi Ion Cosma.
Biserica are planul în formă de corabie cu lungimea de 26,7 m, lăţimea de 9,3 m, iar înălţime 25 m şi este construită din cărămidă subţire cu var hidraulic având ziduri cu o grosime de 1,45 m. Are o
 
singură turlă masivă aşezată deasupra pronaosului, având şi rol de clopotniţă. Suprafaţa totală construită este de 230 m2.
Pridvorul are formă dreptunghiulară, iar în pronaos întâlnim patru stâlpi masivi cu capiteluri. Atât în pridvor, cât şi în naos întâlnim două policandre impozante sculptate în lemn. Catapeteasma de zid masiv, împodobită cu icoane din secolul XIX, desparte naosul de altarul în formă de semicerc. Naosul se desparte de pronaos printr-un zid care are la jumătate o arcadă. Deasupra acestui zid, în partea dinspre naos întâlnim cafasul, care are legătură cu un alt cafas mai mic, poziţionat în partea de stânga sus a pronaosului, la acestea existând posibilitatea de a se urca printr-o scară ce trece prin zidul din stânga al pronaosului.
<obiectiv>1266, - Casa Memorială Alexandru Sahia, Mănăstirea
Muzeul este organizat în casa părintească a scriitorului Alexandru Sahia (1908 - 1937), imobil locuit până în 1963, când a fost vândut de fratele scriitorului către Muzeul Civilizaţei Gumelniţa Olteniţa, în scopul înfiinţării casei memoriale. Decizia de înfiinţare a muzeului comunal a fost luată în 1965. Casa a fost redeschisă pentru public în 2002, după ce a fost închisă pentru a se efectua lucrări de renovare care au durat mai mulţi ani.
În cele patru încăperi sunt reconstituite momente reprezentative
pentru viaţa intelectualităţii din mediul rural din primele decenii ale secolului al XX-lea: mobilier, ştergare, ceramică populară, bucătăria din epoca respectivă precum şi cămara cu unelte gospodăreşti, valoarea etnografică fiind deosebită. Sunt expuse, de asemenea,
ziare şi reviste la care scriitorul a colaborat, documente şi fotografii ilustrând viaţa acestuia.
După ce a absolvit clasele primare urmate în localitatea natală, Alexandru Stănescu a fost înscris în 1920 la Liceul Militar "Dimitrie Sturdza“ din Craiova. În 1926, elevul Alexandru Sahia a debutat literar cu schiţa "Sculptorul Boamba“ publicată în revista "Şoimii“, editată de Liceul Militar "Mihai Viteazul“ din Târgu-Mureş, unde ere înscris sub numele de Alexandru G. Stănescu. La Şoimii, Sahia a semnat cu pseudonimul Al. Mânăstireanu, după numele satului său Mânăstirea din judeţul Ilfov. Inadaptat vieţii cazone, în 1927 a părăsit Liceul Militar, iar în anul 1928 şi-a dat bacalaureatul. S-a înscris la Facultatea de drept din cadrul Universităţii Bucureşti.
Nu s-a putut adapta nici la viaţa universitară, astfel că în anul 1929 a intrat în viaţa monahală, devenind călugăr la Mănăstirea Cernica. La mai puţin de un an de la intrarea la mănăstire s-a retras. Începând din 1931 şi până în 1937 - anul decesului - Sahia a fost gazetar publicând în cunoscute ziare şi reviste ale vremii: Rampa, Facla, Dimineaţa, Azi, Cuvântul liber, Adevărul şi Era nouă.
În 1932 a înfiinţat chiar şi două publicaţii efemere, Bluze albastre şi Veac nou. Scrie reportaje şi, după o vizită în U.R.S.S în 1935, laudă realizările sovietice, fapt apreciat de sovietici, care au nevoie să prezinte o imagine pozitivă a Uniunii Sovietice în lumea occidentală. De la el ne rămâne opera "URSS azi“, una din puţinele cărţi scrise de scriitori români despre URSS. Cu un an înainte de deces, Sahia s-a înscris în Partidul Comunist Român (PCR). A murit la numai 29 de ani ca urmare a unei tuberculoze netratate. În 1946, după preluarea puterii politice în România, PCR l-a transformat în erou al clasei muncitoare. Faptul că a murit de tuberculoză le-a permis biografilor oficiali să scrie că se trage din ţărani săraci. De fapt era fiul unui ţăran înstărit, ajuns chiar primar liberal în comuna sa.
<obiectiv>1267, - Biserica Sf. Mihail și Gavril, Negoiești
Biserica cu hramul Sfinții Arhangheli din satul Negoești, com. Șoldanu, jud. Călărași este ctitorie a Elinei Doamna soția Domnitorului Matei Basarab din anul 1649.
La început a fost mânăstire de călugări și era compusă din lăcașul propriu-zis al bisericii, casele egumenești ce cuprindeau 8 încăperi acoperite cu șindrilă și prevăzute
  
fiecare cu pivnițe iar pe jos erau pardosite cu scândură din lemn de stejar, și clopotniță care și ea era învelită cu șindrilă căreia i s-a montat la inugurare un clopot despre care se spune că a fost luat de turci la prima invazie asupra mânăstirii în anul 1680.
În Istoria Țării Românesti a cronicarului Radu Popescu se face mențiunea că această mânăstire este cel mai nou lăcaș de cult al lui Matei și al Doamnei sale Elena, care la un an după construcție a închinat-o la Sf. Munte Athos.
Situația mânăstirii din satul Negoiești este prezentată în anul 1823 într-o catagrafie de către Mitropolia Țării Românești care ne descrie că în interior biserica era nezugrăvită, pereții fiind spoiți cu var. Ferestrele sunt fără fiare și geamuri, pardoseala de cărămidă din interior este în unele locuri stricată iar turla mare este spartă apa pătrunzând în interior. Casele egumenești sunt stricate, având acoperișul spart, fără sobe, încăperile din pivniță sunt distruse în multe dintre ele bătând ploaia. Clopotnița din zid era și ea distrusă, iar zidurile înconjurătoare erau în mai multe locuri dărâmate.
În anul 1864 în urma secularizării, mânăstirea devine biserică de mir, călugării mergând la alte mânăstiri cu precădere la Căldărușani și Snagov.
La cutremurul din anul 1977 biserica este grav avariată. Începând cu anul 1982 se încep lucrări de reparație la biserică constând în refacerea acoperișului, tencuieli exterioare și refacerea picturii cu aviz de la Ministerul Culturii.
Biserica are dimensiuni impresionante. Defapt în această mică localitate Negoiești, din inima Bărăganului, Domnitorul Matei Basarab a avut timp de 10 ani, între 1640 – 1650 o reședință de vară unde întrunea divanul țării, emitea hrisoave domnești și primea ambasadori, localitatea funcționând ca o veritabilă capitală a Țării Românești. Aici Domnitorul și-a zidit o adevărată catedrală având înălțimea de 31 de metri, lungimea de 18 metri, lățimea de peste 7 metri. Grosimea zidului bisericii este de 1,2 metri în unele locuri depășind 2,5 metri.
<obiectiv>1268, - Biserica Înălțarea Domnului - Eroilor, Oltenița
Pentru construirea unui nou lăcaş de cult, Primăria Oltenița a donat un teren cu suprafaţa de 3000 mp. Protopopiatului judeţului Ilfov, Circa nr. 2 Budeşti, unde îşi avea atunci reşedinţa protopopiatul. Împreună cu primăria s-a convocat în ziua de 25 iulie 1937 adunarea generală parohială a Parohiei comunei urbane Olteniţa, în sala Teatrului Comunal, unde s-a pus în discuţie construirea unei noi biserici ce urma să fie ridicată pe terenul donat de Primărie. Planul de construcţie al noului edificiu de cult a fost întocmit de arhitecta Henrieta Delavrancea-Gibory. Pentru strângerea fondurilor s-a făcut o listă de subscripţie publică. Locul ales pentru
construirea acestui lăcaş de cult a fost lângă cimitirul eroilor căzuți pe aceste locuri în Primul Război Mondial, străjuit de monumentul ridicat în memoria eroilor care s-au jertfit pentru întregirea neamului românesc, şi Mormântul Eroului Necunoscut. În actul de fondare se arată că edificiul „va purta numele de „Biserica Eroilor“, deoarece trebuia să se ridice o asemenea biserică pe locurile unde s-au dat foarte multe lupte pentru apărarea ţării şi întregirea neamului şi unde odihnesc eroii“.
Între timp, trecerea anilor şi-au lăsat amprenta asupra sfintei biserici şi edificiul s-a deteriorat, iar în urma cutremurului din 4 martie 1977 turla mare a bisericii a fost grav afectată. Ca urmare, în anii 1977 – 1978 turla cea mare a bisericii a fost consolidată, acoperişul a fost rectificat, şi s-a revenit asupra picturii iniţiale realizată de pictorul C. Călinescu. Mai aproape de zilele noastre, între anii 2005- 2006, s-au impus noi lucrări de renovare la sfântul lăcaş.
Această biserică are forma de navă, construită din cărămidă, posedă trei turle zidite şi învelite cu tablă galvanizată, două ridicate pe pronaos de formă octogonală, cealaltă ridicată deasupra naosului, are 12 laturi şi pe fiecare latură câte o fereastră. Sfântul Lăcaş are lungimea de 23 m, lăţimea de 8 m şi înălţimea de 18 m. Turla mare se sprijină pe 4 arce de cerc ce formează 4 pandantivi de dimensiuni
 
medii. Altarul este semicircular, acoperit de o semicalotă sferică şi se desparte de naos printr-o catapeteasmă sculptată în lemn şi îmbrăcată în foiţă de aur. Naosul vine în prelungirea pronaosului, iar, de-o parte şi de cealaltă a naosului, întâlnim două mici adâncituri, ce dau senzaţia de existenţă a două abside.
Atât în naos, cât şi în pronaos se află două policandre noi lucrate în bronz. În pronaos sunt doi stâlpi ce formează trei arcade şi care se prelungesc printr-un zid până în bolta de formă semicilindrică, în spatele căruia se găseşte cafasul, care are balustrada zidită şi pictată cu medalioane de sfinţi. Pridvorul, foarte încăpător, are formă pătrată, iar deasupra lui întâlnim o calotă sferică pe care este pictat, pe un medalion mare, Sfântul Ioan Botezătorul, prelungindu-se în jos cu scene biblice.
Biserica a fost pictată de pictorul C. Călinescu în anul 1939. Pictura în ulei, în stilul neorealist românesc, a mai fost restaurată în anul 1977 de către pictorul N. Samoilă şi în anul 2006 de către pictorul Nichita Ioan.
<obiectiv>1269, - Biserica Sfântul Gheorghe, Oltenița
Necesitatea edificării unei noi biserici în municipiul Olteniţa a fost remarcată de preotul Dumitru Titus Dumitrică, atunci când a fost desemnat ca preot slujitor pentru locuitorii din partea de sud a Parohiei Sfântul Nicolae. La mai mult de şaizeci de ani de la ultima ctitorire a unui lăcaş sfânt în localitate, în 2003, s-a pus piatra de temelie pentru o nouă biserică în municipiul Olteniţa.
Semnificativ la această biserică este reunirea celor trei mari provincii româneşti din punct de vedere arhitectonic: biserica de lemn, specifică Ardealului, este construită în stil moldovenesc şi este ridicată în Ţara Românească. La intrare au fost construite poarta şi clopotniţa din lemn, în stil maramureşean. Proiectul bisericii a fost realizat de arhitectul Karl Niels Auner.
Biserica are demisol şi fundaţii din beton, iar de la cota 0 este construită din lemn, în formă de cruce, în stilul Mănăstirii Probota, cu turlă centrală deschisă şi pridvor. Înălţimea sfântului locaş este de 22 metri, lungimea de 23 metri, lăţimea de 7 metri, iar la abside aceasta ajunge la 14 metri. În interior, pereţii sunt placaţi cu vată minerală şi rigips, peste care s-au aplicat icoane zugrăvite pe lemn de pictorul Cătălin Palamariu. Tălpile pereţilor sunt realizate din grinzi duble de brad îmbinate în „coadă de rândunică“.
Pereţii sunt realizaţi din grinzi masive de brad suprapuse şi îmbinate la colţuri, de asemenea în „coadă de rândunică“. Structura pridvorului deschis este de influenţă
maramureşeană, realizată din stâlpi, grinzi şi contrafixe. Bolţile sunt realizate din scândură de brad. Elementul dominant al structurii este turnul realizat ca şi pereţii în sistem „block“, cele trei nivele succesive ce permit imitarea turlei moldoveneşti (de zid) fiind sprijinite succesiv pe grinzi încrucişate de 4,8 m, 3,6 m, 2,4 m.
Spaţiul interior a fost ierarhizat cu accentul dominant pe elementul ce încununează naosul – turla. Elementul inedit de arhitectură interioară îl constituie sistemul de boltire, excelând bolţile tip calotă sferică (înscrisă în octogon), astfel pronaosul este acoperit cu o calotă sferică de 4,8 metri, iar pridvorul absidele şi altarul sunt acoperite cu calote de 2,4 metri.
Catapeteasma este realizată din lemn de stejar şi împodobită cu icoane cu foiţă de aur pictate de pictorul Cătălin Palamariu. Biserica este împodobită pe pereţii laterali cu icoane de lemn cu foiţă de aur.
Parohia are grup de cateheză în cadrul programului Hristos împărtășit copiilor şi are o bibliotecă funcțională.
 
<obiectiv>1270, - Biserica Sfântul Nicolae, Oltenița
 Temeliile primei biserici în Olteniţa au fost puse odată cu fondarea oraşului, în primăvara anului 1853, aşa cum de altfel a susţinut şi Al. Mărculescu într-o istorie a oraşului. Pe fundaţia acestei prime bisericii a oraşului Olteniţa s-a pus piatra de temelie a unei noi biserici în vara anului 1858, într-o zi foarte călduroasă. Pe locul destinat construirii bisericii, locuitorii oraşului Olteniţa au ridicat un cort uriaş, la adăpostul căruia s-a desfăşurat ceremonialul. Personajul principal asupra căruia s-a îndreptat toata atenţia a fost caimacamul Ţarii Romaneşti (locţiitorul de domn) prinţul Alexandru Dimitrie Ghica. Atunci s- a hotărât ca hramul bisericii să fie Sf. Ierarh Nicolae şi Sf. Alexandru. În anul 1909 parohia avea 1383 familii, adică 6093 suflete. Biserica era întreţinută de comună şi avea o prăvălie.
În tinda bisericii se păstrează crucea de marmură pe care sunt transcrise cele două tranzacţii încheiate de epitropia olteniţenilor (în anul 1852) şi de „magistratul noului oraş“ (pe 16 februarie 1858) cu Casa prinţului Alexandru Ghica, pentru înfiinţarea
oraşului Olteniţa. Acest monument reprezintă actul de naştere al oraşului. Tot aici se afla şi centrul oraşului, sau „Kilometrul Zer“, marcat printr-un bumb de oţel, plantat în mijlocul pragului de la trecerea din pridvor în pronaosul bisericii, punct geodezic, care are o valoare simbolică deosebită, deoarece biserica, conform tradiţiei strămoşeşti este aşezată în centrul comunităţii.
Această catedrală are formă de cruce, cu lungimea de 31,80 m, lăţimea în dreptul pronaosului de 12,20 m, în dreptul absidelor de 16 m, înălţimea la cornişă de 8,15 m, iar la turla mare de 25 m. Biserica are două turle, una mică de formă pătrată aşezată deasupra pronaosului, iar cealaltă, poligonală la exterior, are la interior formă circulară, şi se sprijină pe arcele bolţilor ce deschid pandantivi largi. Altarul are formă poligonală atât la interior, cât şi la exterior şi se desparte de naos printr-o catapeteasmă sculptată în lemn, învelită în foiţă de aur. De o parte şi cealaltă a naosului întâlnim absidele care au formă poligonală atât la interior, cât şi la exterior. Pronaosul are formă dreptunghiulară, acoperit de o calotă sferică, sprijinită pe patru pandantivi pe care este pictatã Sfânta Treime. Tot deasupra pronaosului se află cafasul de dimensiuni mari, având o balustradă lucrată în lemn, frumos ornamentată. Atât în naos, cât şi în pronaos sunt atârnate trei policandre lucrate în bronz.
Intrarea în curtea bisericii se face pe sub o clopotniţă maiestuoasă, poziţionată stradal, ce are o turlă zidită în formă pătrată, având la bază o formă dreptunghiulară despărţită în două printr-o arcadă unde sunt fixate porţile de intrare. În partea dinspre miazănoapte a bisericii întâlnim o capelă mortuară de dimensiuni mari, ce are o turlă pictată la exterior de formă dreptunghiulară, sprijinită jumătate pe capelă, iar cealaltă jumătate pe doi stâlpi la intrare.
În curtea bisericii se păstrează mormântul primului primar al oraşului Olteniţa: Matache Ioan sau Tache Magistratul.
<obiectiv>1271, - Monumentul Eroilor, Oltenița
Inaugurat la 29 iunie 1930, monumentul este aflat în centrul orașului și este opera sculptorului Ion Iordănescu. De forma unui trunchi de piramidă alungit, piedestalul este realizat din blocuri paralelipipedice de calcar, este surmontat de un grup statuar ronde-bosse, turnat în bronz, înalt de 2,50 m și personifică două personaje: un soldat în ținută de campanie, care ține în mâna dreaptă o armă în cumpănire, cu stângă indicând direcția înainte, și o femeie reprezentând Victoria, având în
 
mâna stângă o trâmbiță din care sună începerea atacului, iar în mâna dreaptă o cunună de lauri. Următorul text este gravat pe plăcile de bronz de pe fațadele piedestalului: „Eroilor din Oltenița, adâncă recunoștință”. Pe monument sunt înscrise numele a 166 de militari, fii ai localității, căzuți la datorie în luptele din Primul Război Mondial.
Județul Călărași a fost prezent în evenimentele de mare rezonanță istorică din secolele XIX-XX: Revoluția de la 1848, Unirea Principatelor de la 24 ianuarie 1859, războiul pentru cucerirea independenței de stat din anii 1877-1878, unde au participat numeroși ostași călărășeni, răscoalele țărănești din 1888, începute la Urziceni și cu ecou în Armășești, Broșteni, Alexeni, Condeești, Miloșești, Misleanu, Grivița și Slobozia, Primul Război Mondial (1916-1918) și cel de-Al Doilea Război Mondial (1941-1945), în care jertfa a mii de ostași din Călărași a fost pusă la temelia apărării și eliberării țării.
În ceea ce privește momentul pe care îl marchează Statuia Eroilor, Primul Război Mondial, din punct de vedere al statutului de beligeranță, România a fost pe rând: țară neutră în perioada 28 iulie 1914 - 27 august 1916, țară beligerantă de partea Antantei în perioada 27 august 1916 - 27 noiembrie 1917, în stare de armistițiu în perioada 27 noiembrie 1917 - 7 mai 1918, țară necombatantă în perioada 7 mai1918 - 9 noiembrie 1918, țară beligerantă de partea Antantei în perioada 9 noiembrie 1918 - 11 noiembrie 1918.
În august 1916, România primește un ultimatum să decidă dacă dorește să se alăture Antantei „acum ori niciodată”. Sub presiunea cererii ultimative, guvernul român acceptă să intre în război de partea Antantei, deși situația de pe fronturile de luptă nu era una favorabilă.
După o serie de victorii tactice rapide în Transilvania asupra unor forțe austro-ungare copleșite din punct de vedere numeric, armata română va suferi în toamna anului 1916 o serie de înfrângeri zdrobitoare, ceea ce va forța autoritățile statului să se refugieze în Moldova, permițând inamicului să ocupe două treimi din teritoriul național, inclusiv capitala București. Campania din vara anului 1917 a fost una de succes, reușindu-se, în faza inițială, înfrângerea trupelor Puterilor Centrale în bătăliile de la Mărăști, Oituz și Mărășești. Situația pe frontul de est a evoluat într-un mod negativ, astfel încât după ce Rusia a încheiat pacea de la Brest-Litovsk cu Puterile Centrale, România a fost nevoită să ceară armistițiul și apoi să fie nevoită să iasă din război și să semneze o pace separată în condiții umilitoare, în primăvara lui 1918. Din fericire, refuzul regelui Ferdinand, care a amânat la nesfârșit gestul formal de a semna acest tratat, a făcut posibilă reînceperea ostilităților în ultimele două zile ale războiului, prezervând în acest mod statutul României de stat beligerant la Conferința de Pace de la Paris.
<obiectiv>1272, - Monumentul Eroilor Ruși, Oltenița
Este puţin cunoscut faptul că prima luptă din Războiul Crimeii s-a dat în România, în apropierea oraşului Olteniţa, întemeiat în primăvara anului 1853. În vara aceluiaşi an, a sosit în Olteniţa o brigadă de infanterie rusă şi şase escadroane de cavalerie comandate de generalul Pavlov. În apropierea Dunării, în localul Carantinei (la confluenţa Argeşului cu Dunărea) a fost instalat un pichet de cazaci.
La 22 Octombrie 1853, după ce turcii au ocupat ostrovul Kusui de pe Dunăre, au atacat şi cucerit carantina. Drept replică, a doua zi, ruşii au atacat carantina. Atacul ruşilor a reuşit să-i alunge pe turci. Ca semn de pietate şi recunoştinţă, după această bătălie, ruşii au ridicat un monument în memoria ostaşilor ruşi căzuţi în această luptă. Au întărit locul cu un zid de piatră şi l-au împrejmuit cu lanţuri grele şi groase de fier (aşa au fost cândva aceste împrejmuiri), au ridicat o cruce mare şi au aşezat o piatră funerară. La acest monument găsim înscrisuri în limba rusă, care se referă la date despre războiul de atunci, date mai exacte decât cele păstrate prin tradiţie şi care s-au transmis prin viu grai, din generaţie în
 
generaţie. Cele două cruci care se găsesc pe stâlpii verticali ai monumentului, nu au fost construite și ridicate concomitent. Astfel că în anul 1877, lângă vechea cruce ridicată în 1853, s-a adăugat altă cruce cea de alături diferită ca model, având însă aceeași înălțime și terminându-se tot în cruce. În apropiere se afla biserica Sf. Nicolae (astăzi catedrală). Preoţii care slujeau la această biserică au săvârşit periodic slujbe de pomenire în memoria soldaţilor ruşi căzuţi în bătălia din 1853. Odată cu trecerea timpului, monumentul s-a degradat. În timpul regimului comunist, crucile terminale de pe monument au fost înlăturate.
Prima iniţiativă de refacere a monumentului a fost luată de autoritățile locale din mandatul 2004-2008, când au fost puse crucile la loc. De asemenea inscripţiile în limba rusă aflate pe cruci şi pe pietrele funerare au fost traduse în limba română.
Ultima intervenție asupra monumentului a fost realizată în perioada 2012 – 2013 la iniţiativa Ambasadei Federaţiei Ruse în România.
Războiul Crimeii a durat din 28 martie 1853 până în 1856 și a fost un conflict armat dintre Imperiul Rus, pe de-o parte, și o alianță a Regatului Unit al Marii Britanii și Irlandei, a celui de-al doilea Imperiu Francez, a Regatului Sardiniei și a Imperiului Otoman, pe de altă parte. Este considerat a fi fost unul dintre ultimele războaie religioase pe continent, primul conflict la declanșarea căruia presa și opinia publică occidentală a jucat un rol semnificativ, și care, în același timp, a fost raportat prompt opiniei publice occidentale prin noile mijloace de comunicare. În aceeași notă a premierelor, războiul Crimeii este considerat a fi cel dintâi război total, care a afectat în mod tragic populația civilă expusă la curățire etnică și abuzuri gen viol. În același timp, este războiul care a influențat în mod durabil percepția rușilor în ce privește Occidentul, alierea vesticilor cu turcii musulmani fiind considerată o trădare, comparabilă poate numai cu invazia și jefuirea capitalei bizantine de către occidentali în timpul celei de-a IV-a cruciade.
<obiectiv>1273, - Muzeul Civilizației Gumelnița, Oltenița
Muzeul a fost înfiinţat în 1957, pe baza unei donaţii formate din 902 piese arheologice, făcută de Barbu Ionescu, de profesie contabil, care a fost şi primul director al muzeului până în 1968.
În 1968 a fost numit director Done Şerbănescu, care a reorganizat şi modernizat muzeul. Colecţiile muzeului au sporit considerabil, ajungând la 15.500 obiecte arheologice şi numismatice. Clădirea este construită în 1926 (arh. Ion Cernescu). Iniţial a fost destinată găzduirii de manifestări culturale, apoi o parte din local a găzduit temporar filiala Olteniţa a Băncii Naţionale şi Sfatul Popular Raional.
În interiorul muzeului sunt expuse materiale ale culturii eneolitice Gumelniţa (unelte de piatră şi corn de cerb, ceramică, figurine, vase antropomorfe şi zoomorfe, harpoane, topoare din piatră, plastică), tezaure din mileniul I p.Chr., tezaure de bijuterii de la Colibaşi, Chirnogi.
Expoziţia de bază este reprezentată de obiecte expuse care au aparţinut civilizaţiilor ce au evoluat în centrul Câmpiei Române, cum sunt cultura Dudeşti, descoperită la Căsciorele şi Vasilaţi, cultura Boian ilustrată prin descoperirile de la Spanţov, Căsciorele sau Vlădiceasca. Un loc aparte a fost rezervat prezentării civilizaţiei Gumelniţa, căreia i s-a acordat un spaţiu generos. Colecţia muzeului este expusă pe situri pentru ca vizitatorul să aibă în faţă vestigiile fiecărei comunităţi şi să-şi formeze o imagine completă despre ocupaţiile şi modul de viaţă ale omului din timpuri străvechi.
Perioadele reprezentate sunt:
- Epoca neolitică prin Cultura Dudeşti, Cultura Boian, Cultura Gumelniţa;
- Perioada de tranziţie la epoca bronzului: Cultura Cernavodă I; Cultura Cernavodă II
- Epoca bronzului: Cultura Glina; Cultura Tei; Cultura Radovanu
- Antichitate: Civilizaţia geto-dacă
Una dintre exponatele de mare valoare ale Muzeului Civilizaţiei Gumelniţa sunt tezaurele cu bijuterii de la Radovanu-Neguleasa care datează din sec. XVI-XVII sau de la Nuci, Colibaşi şi Chirnogi.
 
În muzeu mai poate fi admirată o colecţie numismatică valoroasă, din care cel mai important este tezaurul de monede histriene descoperit la Hotarele, care este o dovadă a relaţiilor dintre comunităţile geto-dacice şi cetăţile greceşti de pe malul Mării Negre.
Clădirea care găzduiește muzeul poartă amprenta arhitectului Ion Cernescu. Această construcție a fost fondată în anul 1926, într-un stil neoclasic francez, cu scopul de a fi folosită ca loc pentru manifestări culturale. Pentru o perioadă scurtă de timp aici şi-a avut sediul filiala Băncii Naţionale Olteniţa şi Sfatul Popular Raional.
<obiectiv>1274, - Muzeul de Artă – Turnul de Apă, Oltenița
Muzeul de Artă al municipiului Olteniţa a fost deschis pentru public în anul 2001. Acest muzeu, până în prezent unic în ţară, deoarece este amenajat într-un spaţiu neconvenţional, într-o construcţie destinată special pentru redistribuirea apei potabile locuitorilor oraşului, este un punct de atracţie pentru turişti. Turnul s-a construit în anul 1919, iar în anul 1922 s-a pus în funcţiune uzina de apă din care se alimenta Olteniţa. În anul 1916 a fost bombardat de inamici, după care renovat atunci când s-a construit şi hala Olteniţa, în anul 1924. Populaţia din oraş se alimenta la acea vreme din râul Argeş.
În anul 2003, printr-un efort deosebit şi cu ajutorul unor artişti plastici olteniţeni, care au făcut donaţii, Muzeul de Artă şi-a alcătuit patrimoniul său. Cu toate că numărul obiectelor de artă din patrimoniul muzeului este încă destul de modest, numeric, dar şi din punct de vedere artistic, sunt câteva exponate susceptibile să facă parte din patrimoniul cultural naţional. Cele mai importante lucrări sunt:
- “Avânt” – un bust sculptat în marmură albă de artistul Alexandru Severin, care în perioada interbelică a poposit pe meleagurile din jurul Olteniţei. In mai multe comune din jurul municipiului Olteniţa se întâlnesc monumente comemorative, sculptate sau turnate în bronz, realizate de artist. O sculptură, identică cu bustul de marmură aflat în muzeul de la Olteniţa, este expusă la Muzeul Naţional de Artă al României. Despre modul cum a ajuns această
remarcabilă realizare artistică la Olteniţa, se ştie puţin şi foarte vag.
- „Bătrână povestind”, Nicolae Trepăduş – este o sculptură turnată în ghips patinat, care reprezintă o bătrână în mărime naturală, realizată de artist în anul 1912, în timp ce-şi desăvârşea studiile la Viena. Ea a fost expusă la salonul „Kűnstler – Haus”, unde a fost premiată. După unii critici de artă, expresiva sculptură ar înfăţişa-o pe bunica sculptorului. O atenţie deosebită merită îmbrăcămintea de epocă. O replică sculptată în lemn a lucrării a fost expusă în acelaşi an la Bucureşti, în salonul „Tinerimea Artistică”. Sculptura în lemn a fost cumpărată de către scriitorul N. D. Cocea.
- „Leonard”, Nicolae Trepăduş – sculptură turnată în ghips, este un bust în mărime naturală, care îl reprezintă pe cântăreţul de operă, tenorul Nicolae Leonard (1886-1928);
- „Tinereţe”, Nicolae Trepăduş – o sculptură turnată în ghips, în care este înfăţişată sora sculptorului. În expoziţia muzeului sunt prezente şi câteva lucrări de pictură şi grafică realizate de pictori contemporani consacraţi ca Aflorii Elena, Constantin Baciu şi Cici Constantinescu: „Peisaj bucureştean”, acuarelă, semnată Aflorii Elena, datată 1963; „Scenă din spectacol”, grafică în cărbune, de C. Baciu, datată 1963; „Dunărea la Tulcea”, pictură ulei pe carton, de Cici Constantinescu, datată 1963.
 
<obiectiv>1275, - Biserica Sfântul Gheorghe, Șoldanu
 Biserica Sfântul Gheorghe din Șoldanu a fost construită în anul 1934.
Șoldanu (în trecut, Negoești) este o comună formată din satele Negoești și Șoldanu (reședința).
La sfârșitul secolului al XIX-lea, pe teritoriul actual al comunei funcționa comuna Aprozi-Negoești, în plasa Negoești a județului Ilfov. Ea era formată din satele Aprozi, Frecați, Lacu Cocorului și Negoești, având în total 1235 de locuitori, ce trăiau în 281 de case și 12 bordeie.
În comună funcționau o moară cu aburi, două biserici (la Aprozi și Negoești) și o școală mixtă, iar principalii proprietari de pământuri erau generalul
Manu, statul și Elena C. Cornescu. Anuarul Socec din 1925 consemnează această comună în plasa Budești a aceluiași județ, sub numele de Aprozi, având în compunere satele Aprozi, Negoești și Șoldanu.
În 1931, a apărut comuna actuală, denumită Negoești și formată din satele Negoești-Poșta și Șoldanu. În 1950, comuna a trecut în administrarea raionului Oltenița din regiunea București, revenind la județul Ilfov în 1968, ea având atunci deja numele de Șoldanu, de la noua reședință. În 1981, o reorganizare administrativă regională a dus la transferarea comunei la județul Călărași.
În comuna Șoldanu se află mănăstirea Negoiești, monument istoric de arhitectură de interes național, datând din 1649. Ansamblul se află la marginea de est a satului Negoești, pe marginea DN4, și este alcătuit din biserica „Sfinții Mihail și Gavril” (1649), din ruinele unor chilii și din zindul de incintă (1777).
Conform recensământului efectuat în 2011, populația comunei Șoldanu se ridică la 3.565 de locuitori, în creștere față de recensământul anterior din 2002, când se înregistraseră 3.533 de locuitori. Majoritatea locuitorilor sunt români (68,89%), cu o minoritate de romi (25,13%). Pentru 5,89% din populație, apartenența etnică nu este cunoscută. Din punct de vedere confesional, majoritatea locuitorilor sunt ortodocși (93,41%). Pentru 5,89% din populație, nu este cunoscută apartenența confesională.
Activitățile economice principale desfășurate în cadrul comunei vizează: agricultura, creșterea animalelor, tipografia, comerțul și prestările de servicii.
Suprafața comunei este de 4227 de hectare.
<obiectiv>1276, - Biserica Sfântul Nicolae, Spanțov
Biserica Sfântul Nicolae din Spanțov a fost zidită de oastea satului în anul 1868 în timpul Mitropolitului Nifon, cu silința preotului Radu Duhovnicul. Biserica sub formă de navă a fost învelită cu tablă în anul 1888, în vremea preotului Gheorghe Stănescu, iar în anul 1952 pictura bisericii a fost spălată și renovată.
Între anii 1982 – 1984 s-au efectuat reparații totale în exterior și interior. Noua pictură în tehnică frescă s-a făcut în perioada Patriarhului Iustin Moisescu în perioada 1985 – 1986 de către pictorul Ristea Nicolae, iar în anul 1986 a fost resfințită.
La sfârșitul secolului al XIX-lea, comuna Spanțov făcea parte din plasa Oltenița a județului Ilfov și era formată din satele Clinciu, Spanțov,
 
Tatina și Valea lui Soare, cu 1595 de locuitori. În comună existau o școală și două biserici (la Spanțov și la Valea lui Soare). Anuarul Socec din 1925 consemnează comuna în aceeași plasă, având 2560 de locuitori în satele Clinciu, Grădiștea Nouă, Spanțov, Stancea și Tatina (după ce satul Valea lui Soare a fost transferat comunei vecine Ulmeni).
În 1950, comuna a fost transferată raionului Oltenița din regiunea București, iar în 1964 satul Tatina a primit numele de Cetatea Veche. Comuna a revenit în 1968 la județul Ilfov, când acesta a fost reînființat. Cu această ocazie, satul Clinciu a fost desființat și comasat cu satul Stancea, iar satul Gradiștea — cu satul Cetatea Veche. În 1981, o reorganizare administrativă regională a dus la transferarea comunei la județul Călărași.
Patru obiective din comuna Spanțov au fost incluse în lista monumentelor istorice din județul Călărași ca monumente de interes local. Două sunt situri arheologice, ambele din zona satului Cetatea Veche — situl de la „Grădiște”, aflat la ieșirea din sat către Ulmeni, sit ce cuprinde urmele unei așezări din perioada Latène și o necropolă din mileniul al IV-lea î.e.n.; și așezarea din punctul „Tatina” datând din secolul al III-lea î.e.n., ale cărei urme vizibile sunt constituite de o gorgană înconjurată de o văioagă.
Conform recensământului efectuat în 2011, populația comunei Spanțov se ridică la 4.605 locuitori, în scădere față de recensământul anterior din 2002, când se înregistraseră 4.681 de locuitori. Majoritatea locuitorilor sunt români (64,04%), cu o minoritate de romi (31,25%). Pentru 4,69% din populație, apartenența etnică nu este cunoscută. Din punct de vedere confesional, majoritatea locuitorilor sunt ortodocși (83,32%), cu o minoritate de penticostali (9,92%). Pentru 4,97% din populație, nu este cunoscută apartenența confesională.
<obiectiv>1277, - Biserica Sfânta Parascheva, Stancea
Sfântul locaş a fost construit între anii 1933-1936, contribuind locuitorii satelor Stancea şi Clinciu, care şi-au donat veniturile obţinute în urma muncii în dijmă pe moşia statului şi Prefectura Judeţului Ilfov. O contribuţie de 600.000 lei a dat-o Anastasia Ionescu din Bucureşti, considerată pe drept ctitoră a bisericii.
În anul 1940, în urma cutremurului, parte din olanele cu care fusese acoperită biserica, au fost deplasate şi sparte. Drept urmare, potrivit aprobărilor de rigoare, biserica a fost învelită cu tablă galvanizată. În 1952, un vânt puternic a smuls acoperişul turlei mari şi a fost nevoie să
fie învelită din nou. Electrificarea bisericii s-a făcut în anul 1970. Între anii 1994-1997 s-au repictat biserica şi medalioanele exterioare.
Biserica a fost construită după planul arhitectei Henrieta Delavrancea-Gibory, fiica scriitorului Barbu Ştefănescu Delavrancea. Este construită în stil bizantin, cu două turle cu calotă, din beton armat. Lungimea bisericii este de 24 metri, lăţimea de 8 metri, iar înălţimea de 18 m. Armonia liniilor şi a curbelor arhitecturale face să i se spună de localnici „Biserica Frumoasă“.
Pe exterior se găsesc 17 medalioane pictate. Pridvorul este dreptunghiular, iniţial a fost deschis, cu trei deschideri pe faţadă şi câte două deschideri laterale, susţinute de coloane din cărămidă. Astăzi spaţiile sunt închise cu ferestre. Pronaosul este acoperit de o calotă sferică pe pandantivi, peste care se ridică turla mică.
Pictura a fost executată de pictorul D. Gh. Ştefănescu şi soţia sa, din Bucureşti, în ulei, în stil neobizantin. Catapeteasma este din zid, cu ramele icoanelor din ipsos poleit, în stil baroc.
Biserica parohială a fost ridicată să slujească credincioşilor din satele Clinciu şi Stancea. Dacă despre satul Clinciu aminteşte un hrisov de la 1526, satul Stancea ia fiinţă în urma Legii rurale din 1864, completata prin Legea din 1878-1879, când, pe moşia Clinciu, au fost împroprietăriţi 100 de însurăţei de prin satele din împrejurimi. Actul punerii în posesie a loturilor de arătură, precum şi a locurilor de casă, dat pe 14 noiembrie 1887, constituie şi actul fondării actualului sat. Pentru că singura biserică era cea de la Spanţov, situată la 3 km, iar numărul locuitorilor era în creştere, ridicarea unei biserici a fost foarte necesară.
 
Parohia are grup de cateheză în cadrul programului Hristos împărtășit copiilor.
 <obiectiv>1278, - Biserica Adormirea Maicii Domnului, Sultana
Biserica parohială este aşezată în centrul satului Sultana, la aproximativ 200 m de Lacul Mostiştea. Existenţa bisericii în satul Odaia Vlădichii, care astăzi face parte din satul Sultana, este menţionată în secolul al XVIII-lea, fiind aşezată în apropierea casei boiereşti. În anul 1810 satul Odaia Vlădichii avea 35 case şi 135 locuitori. Biserica din lemn veche, cu hramul Adormirea Maicii Domnului, fusese construită de săteni pe moşia Mănăstirii Cotrocenilor. La biserică slujeau un preot şi un dascăl.
Biserica a fost reconstruită din zid între anii 1834-1835. Deoarece Sfântul Lăcaş se ruinase, în anii 1931-1938 este reconstruit şi pictat, aşa cum se menţionează în PISANIE: „Cu ajutorul Tatălui al Fiului şi al Sf. Duh şi al Născătoarei de Dumnezeu, slăvita stăpâna noastră pururea fecioară Maria, maica lui Dumnezeu ridicatu-s-a din temelie acest sf. lăcaş cu hramul Adormirea Maicii Domnului în timpul I.P.S.S.D.D. dr. Miron Cristea, primul Patriarh al tuturor românilor, a preotului paroh Hristu Gaju, adus de soartă şi evenimente istorice pe aici din comuna Gopeş județul Bitolia Macedonia în anii de la domnul IS. HS. 1931 – 1936. S-a pictat în anii 1937 – 1938 şi s-a sfinţit la dumincă 5 martie anul 1939 de către P.S. Arhiereu Veniamin Pocitan, vicarul Sf. Patriarhii înconjurat de mare sobor de preoţi. Arhitect a fost Petrescu Gopeş, iar picto Mihail Mitrescu.” Deci actualul lăcaş de cult a fost ridicat în anii 1931-1936 în timpul păstoririi preotului Hristu Gaju, din fonduri proprii şi a fost sfinţit în anul 1939 de Preasfinţitul Episcop Veniamin Pocitan.
În anii 1989 – 1990 s-au executat lucrări de exterior, fiind refăcută tencuiala şi stropită cu praf de piatră. Tot în această perioadă s-a spălat şi recondiţionat pictura după vechiul plan iconografic de către pictorul Preutescu Ovidiu din Bucureşti.
Sfântul lăcaş este realizat în formă de cruce cu lungimea de 21 m, lăţimea în dreptul absidelor de 11 m şi înălţimea de 18 m. Biserica este construită din cărămidă şi acoperită cu tablă zincată. Posedă trei turle octogonale, două în faţă pe pronaos şi una mai înaltă pe naos, pe care sunt montate trei cruci de fier. Pe ambele laturi ale naosului se află absidele semicirculare la interior şi semioctogonale la exterior, acoperite de două semicalote sferice, aceeaşi formă având-o şi altarul. Pronaosul are formă dreptunghiulară, fiind acoperit de o calotă semicilindrică.
Pictura bisericii a fost executată în anul 1937 de pictorul Mihail Mitescu. Catapeteasma este sculptată în lemn de stejar şi împodobită cu icoane pictate de acelaşi autor menţionat.
<obiectiv>1279, - Mănăstirea Tăriceni
În 1828, negustorul grec, Hristofor Guva, ridică din temelii Mănăstirea Tăriceni, refăcută de atunci în mai multe rânduri, așa cum se menționează și în pisania bisericii. Lăcașul a fost transformat cu timpul în mânăstire de egumeni greci și români care aparținea Parohiei Odaia Vlădichii (azi Sultana). După terminarea bisericii a fost închinată Sfântului Munte. Mânăstirea a fost desființată odată cu secularizarea lui A.I. Cuza, iar biserica a rămas în grija locuitorilor
 
satului până în 1970-1971, când aceștia au fost strămutați de regimul comunist.
Biserica Tăriceni este ridicată din cărămida nuruită cu nuiele și pământ, o caracteristică pentru toate bisericile din Bărăgan, unde lipsește piatra de râu. Materialul și tehnica de construcție arată că așezământul monahal a fost ridicat dintr-o necesitate spirituală a localnicilor și nu avea un rol de apărare. A fost construită pe deal în formă dreptunghiulară fără zid împrejmuitor, iar pe latura de nord și vest s-au aflat casele egumenești. Are un plan mononavat, fiind compusă, la început, din pridvor, pronaos, naos și altar, iar mai târziu s-au adăugat tinda cu doua coloane simple și două ferestre laterale. Pronaosul bisericii este foarte mic și nu este despărțit de naos prin zid, ca la alte biserici. La fel ca și pridvorul, pronaosul este boltit cu o calotă susținută lateral de arce puternice semicilindrice longitudinale. Decorațiunea exterioară este extrem de simplă. Pe fondul alb se detașează un brâu median la partea superioară, care încingea perimetral monumentul cât și ancadramentele de piatră ale ușii de intrare și ale ferestrelor. La partea inferioară singurul decor îl constituie soclul înalt de circa un metru. La partea superioară zidăria se închide cu o cornișă formată din cărămizi in triunghi. Ferestrele puține la număr sunt subliniate cu arhivolte. Descriind exteriorul bisericii nu putem să trecem cu vederea un aspect particular al arhitecturii sale. Este vorba despre forma perfect hexagonală a tamburului turlei.
În fața bisericii se afla clopotnița modestă și toaca ce se bat cu prilejul fiecărei slujbe. Acoperișul este realizat din tablă în două pante. La intrarea în biserică se păstrează pictura originala, icoanele dintr-o parte și din cealaltă a ușii fiind realizate de un pictor grec.
În interior sunt și alte icoane valoroase aduse de la Sfântul Munte Athos dovadă fiind și semnătura cu litere grecești. De asemenea, interiorul are o cromatica vie, folosind în special roșu, verde, alb și galben-auriu, ceea ce dă o luminozitate aparte. Fețele sfinților sunt luminoase, optimiste, intrând parcă în consonanță cu spiritul locuitorilor satului Tăriceni, care au rezistat evenimentelor vremii.
În august 2001, episcopul Damaschin Coravu, redeschide vechea biserica a satului Tăriceni, pe care a găsit-o într-o stare deplorabilă, părăsită de treizeci de ani, pe care a transformat-o în Schit de călugari, cu viețuire de obște, încredințându-l spre organizare și conducere tânărului ieromonah Zosima Alecu. Astfel, a început procesul de reparație și construcție a bisericii și incintei monahale. Ulterior, în 2008, Schitul Tăriceni a fost transformat în mânăstire de maici.
<obiectiv>1280, - Lacul Valea Roșie, Valea Roșie
Lacul Valea Rosie este un lac cu apa sarata, format natural, fiind asezat destul de aproape de comuna Mitreni.
Datorita proprietatilor sale terapeutice, sute de turisti ajung aici in fiecare an pentru a se trata. Apele sale sulfuroase, sodice, dar si namolul sapropelic au proprietati terapeutice destul de importante.
Fiind un lac natural, suprafata sa este destul de intinsa
– avand circa 14 hectare. In bazinul sau se regasesc mai multe specii de peste. Putem enumera crapul romanesc, caras si fitofag. Tocmai de aceea, multi oameni din apropiere, dar si turistii impatimiti ai pescuitului ajung in aceste locuri pentru a se bucura
de pestele prins.
Satul Valea Roşie a luat fiinţă în urma împroprietăririi din anul 1892 şi este format din venetici, care au fost împroprietăriţi aici, proveniţi din mai toate satele vecine, dar şi din localităţi mai îndepărtate. Mai înainte satul era cunoscut sub numele “Floreasca”, iar apoi Valea Roşie, datorită câmpurilor pline cu maci roşii care se aflau pe această vale. După spusele bătrânilor aici au avut loc lupte crâncene în timpul Primului Război Mondial.
Chiar la marginea de sud a satului, pe partea dreaptă a şoselei care merge la Valea Roşie se află vestigiile unui sat medieval, care nu este menţionat în documentele vremii.
Pe partea stângă a şoselei menţionate, unde au fost serele, se află o necropolă medievală din secolele XVI – XVII. În secolul trecut, prin anii 80 cand s-au construit serele au fost distruse mai multe
 
morminte medievale din perioada menţionată mai sus. Necropola medievală se pare că este destul de mare.
Legenda spune că prin anul 1810 – 1815 au poposit aici ciobani transilvăneni în transhumanţă, conduşi de baciul Mitran. Şi-au construit bordeie şi s-au aşezat definitiv, înfiinţând satul Mitreni, nume rămas până astăzi. După tradiţie, prin anii 1830 – 1835, din cauza revărsărilor râului Argeş, locuitorii satului de pe malul râului Argeş s-au mutat în noul sat Mitreni, care a fost populat apoi cu alte familii venite din Căscioarele sau de peste Dunăre. Până în anul 1864 satul şi moşia satului Mitreni aparţineu mânăstirii Mihai Vodă, iar ţăranii erau clăcaşi. Prin reformele făcute de domnitorul Alexandru Ioan Cuza ţăranii au fost eliberaţi din clăcăşie şi împroprietăriţi cu pământ.
Cercetările arheologice efectuate pe teritoriul comunei au scos la lumină vestigii vechi care atestă că satul a fost locuit din preistorie.
<obiectiv>1281, - Mănăstirea Buna Vestire, Valea Roșie
Ctitorită în anul 1993, cu binecuvântarea Înalt Preasfinţitului Mitropolit Vlasie şi prin strădaniile Preasfinţitului Flavian Ilfoveanul, ajutat de credincioşii din zonă, ce doreau ridicarea unei biserici în zonă, mănăstirea a început să înflorească văzând cu ochii, aici adunându-se o obşte numeroasă, ce numără astăzi aproape 80 de vieţuitoare.
Biserica mare, de tip catedrală a aşezământului a fost ridicată în timp record, piatra de temelie fiind pusă la data de 13/26 august 2001, astăzi fiind în stadiul de pictare. Până în acest moment, a fost pictată în întregime turla mare a bisericii: Iisus
Hristos Pantocrator, încadrat de un rând de heruvimi şi serafimi, şi de proorocii din Legea Veche.
În afara participării la slujbele Bisericii, obştea de maici se îndeletniceşte cu munca în agricultură, pomicultură şi legumicultură, zootehnie, precum şi cu lucrul de mână în atelierele de brodat veşminte bisericeşti, croitorie, tricotaje. Un loc deosebit, în cadrul atelierelor, îl ocupă atelierul de pictură unde se zugrăvesc, pe lemn, icoane bizantine de o mare expresivitate şi valoare artistică, precum şi atelierul de confecţionare a icoanelor împodobite, realizate după o tehnică tradiţională greacă, foarte apreciate în toată lumea ortodoxă.
Satul Valea Roşie a luat fiinţă în urma împroprietăririi din anul 1892 şi este format din venetici, care au fost împroprietăriţi aici, proveniţi din mai toate satele vecine, dar şi din localităţi mai îndepărtate. Mai înainte satul era cunoscut sub numele “Floreasca”, iar apoi Valea Roşie, datorită câmpurilor pline cu maci roşii care se aflau pe această vale. După spusele bătrânilor aici au avut loc lupte crâncene în timpul Primului Război Mondial.
Chiar la marginea de sud a satului, pe partea dreaptă a şoselei care merge la Valea Roşie se află vestigiile unui sat medieval, care nu este menţionat în documentele vremii.
Legenda spune că prin anul 1810 – 1815 au poposit aici ciobani transilvăneni în transhumanţă, conduşi de baciul Mitran. Şi-au construit bordeie şi s-au aşezat definitiv, înfiinţând satul Mitreni, nume rămas până astăzi. După tradiţie, prin anii 1830 – 1835, din cauza revărsărilor râului Argeş, locuitorii satului de pe malul râului Argeş s-au mutat în noul sat Mitreni, care a fost populat apoi cu alte familii venite din Căscioarele sau de peste Dunăre. Până în anul 1864 satul şi moşia satului Mitreni aparţineu mânăstirii Mihai Vodă, iar ţăranii erau clăcaşi. Prin reformele făcute de domnitorul Alexandru Ioan Cuza ţăranii au fost eliberaţi din clăcăşie şi împroprietăriţi cu pământ.
Cercetările arheologice efectuate pe teritoriul comunei au scos la lumină vestigii vechi care atestă că satul a fost locuit din preistorie.
 
<obiectiv>1282, - Ruinele Bisericii Frunzănești, Fundeni
 Istoria localității Fundeni pe meleagurile românești este legată de existența unor mari boieri. În aprilie 1733, comisul Mihai Cioranu și-a ridicat curtea boierească pe malul lacului Fundeni. Hotarul moșiei comisului Cioranu era vecin la miazăzi cu moșia boierilor Radu Dudescu, logofăt și fiul său, spătarul Constantin Dudescu, alți mari boieri de viță veche românească, care ridicaseră încă din 1732 actuala Biserică Sfântul Andrei de la Frunzănești, aflată astăzi în restaurare.
După Mihail Cioranu, urmașii lui au stăpânit moșia de la Fundeni până în 1840, când a devenit proprietatea lui N. Gherassy. Moșierul Gherassy a contractat la Paris datorii și, neputând să le achite, a fost silit să cedeze moșia avocatului Dumitru Mavrodin. Moșia Frunzănești a trecut în proprietatea boierului N. Amira, care nu a avut moștenitori și a donat-o statului. Comuna Fundeni a rezultat din contopirea satelor Fundeni și Frunzănești.
Biserica părăsită din Fundeni mai păstrează astăzi doar rămășite din zidul inițial, ruine ale bisericii și piatra unui mormânt. Piatra funerară a ctitorului, precum și cavoul familiei acestuia, profanat și distrus, sunt singurele mărturii ale trecutului.
În imediata apropiere a bisericii se afla gospodăria unor localnici care pot povesti multe despre locul și trecutul bisericii. Culese fie din auzite, fie din citite, istorioarele lor sunt foarte interesante.
În capătul sudic al localității, coborând cam un kilometru, se află noua biserică, deosebit de frumoasă și ea. În această biserica sătenii se adună la slujbe și la rugăciune, spre iertare, binecuvântare și mângâiere. Biserica este trecută în lista monumentelor istorice locale. În comuna Fundeni, slujesc două biserici. Ele poartă drept hramuri pe Sfântul Ioan Botezătorul și pe Sfântul Andrei.
La sfârșitul secolului al XIX-lea, comuna purta numele de Fundeni-Gherasi și făcea parte din plasa Dâmbovița a județului Ilfov. Avea în compunere satele Băduleasa, Dimache, Fundeni, Perișoru și Zoicaru, cu o populație totală de 1432 de locuitori ce trăiau în 300 de case. În comună existau o biserică, o școală mixtă, o moară de apă și o grădină botanică. La acea vreme, pe teritoriul actual al comunei, funcționa în aceeași plasă și comuna Frunzinești ce avea în satele Frunzinești, Lilieci, Pițigaia și Orasca 468 de locuitori ce trăiau în 110 case. Și aici erau o biserică, o școală mixtă și o moară de apă.
Până în 1925, mai multe sate au fost desființate și comasate, astfel că Anuarul Socec din acel an consemnează unirea celor două comune sub numele de Fundeni-Frunzănești, în plasa Pantelimon a aceluiași județ, având 2720 de locuitori și fiind compusă din satele Frunzănești, Fundeni, Lilieci și Păroaia.
În 1950, comuna Fundeni-Frunzănești (denumită începând de la un moment dat doar Fundeni) a fost transferată raionului Brănești și apoi (după 1952) raionului Oltenița din regiunea București. În 1968, comuna mai avea în compunere satele Fundeni, Frunzănești și Păroaia, dintre care ultimele două au fost atunci desființate și comasate cu satul Fundeni, rezultând comuna cu actuala alcătuire; ea a revenit la județul Ilfov, reînființat. În 1981, o reorganizare administrativă regională a dus la transferarea comunei la județul Călărași.
<obiectiv>1283, - Ansamblul Curții Boierilor Dudescu, Fundeni
Curtea din Frunzănești este rezultatul a două etape de construire: în prima, care se situează probabil în anii 1714-1715, când Radu III Dudescu începe edificarea bisericii, dar odată realizată zidirea propriu-zisă, lucrările se opresc pentru ca la puțin timp după mazilirea lui Ștefan Cantacuzino, la 28 aprilie 1716, Radu Dudescu a fost ridicat și trimis împreună cu Mihai – spătarul Cantacuzino, la
 
Adrianopol, unde cei doi boieri au fost sugrumați din ordinul marelui vizir în ziua de 9 iunie 1716. Averile Cantacuzinilor și ale Dudeștilor au fost vândute la mezat sau trecute în seama domniei, iar familia Dudescu a trecut în Ardeal. Curând, spun istoricii, după pacea de la Passarowitz din 1718, Dudeștii își recapătă averile, prin bunăvoința domnitorului Nicolae Mavrocordat, care îl și cununa în 1722 pe Constantin Dudescu cu Maria, fiica lui Antioh Voda Cantemir. Cariera onorurilor îi este acum deschisă acestuia - în perioada 1730-1763 a fost aproape permanent în divanul țării - și odată cu ea posibilitatea de a relua și de încheia în mod strălucit lucrările începute de tatăl său. A doua etapă care este consemnată și de pisania originală, aflată în pridvor deasupra ușii de la intrarea în pronaos, care se încheie în anul 1732. La sfârșitul secolului XIX, proprietatea Dudeștilor a ajuns la Nicolae Amira care a locuit efectiv aici și a reparat biserica în anul 1889, aşa cum arată inscripţia săpată în piatră, aflată deasupra pisaniei originale: Restaurată în gloria Domnului la anul 1889 de noi soţii Nicolae şi Cleopatra Amira, proprietarii moşiei Frunzinesci.
Stilul este specific epocii respective în care arhitectura bisericească din Ţara Românească ajunge la concretizarea unor scheme plastice superioare, bine închegate atât în compoziţia decorativă cât şi în concepţia structurii spaţiale. El este exemplificat prin următoarele caracteristici: plan trilobat, pridvor deschis, turn clopotniţă peste pronaos, decorarea faţadelor cu arcaturi de ciubuce dispuse pe două regi stre . Acestea sunt datele originale, azi acoperişul fiind fără turle datorită faptului că au fost începute lucrări de consolidare în anul 2000, lucrări care au început şi s-au terminat repede, neexistând o finalitate a lor.
Acoperirea spaţiului este realizată de bolţi în formă de calotă sferică , susţinute de arcuri şi pandantivi în pridvor, pronaos şi naos. Absidele sunt acoperite cu semicalote sferice , iar prelungirile naosului cu bolţi cilindrice. Decoraţia exterioară constă din îmbrăcămintea de profilaturi a arcaturilor şi panourilor, ce dau vibraţie planurilor mari ale faţadei. Împărţită în două printr-un brâu viguros de profilaţie simplă semicirculară, faţada primeşte în registrul superior o suită de arcaturi din ciubuce rotunde, desenate după o tramă riguros ordonată, cărora le corespund în registrul inferior panouri d reptunghiulare de aceeaşi profilaţie, în care îşi găsesc loc ferestrele. În partea inferioară, o profilatură scoate mult în afara planului faţadei un soclu puternic , iar sub streaşină compoziţia se termină de asemenea cu o cornişă puternic profilată.
Goluri le ferestrelor sunt încadrate de chenare de piatră, sculptate într-o profilatură de inspiraţie gotică, suprapusă de o cornişă decorată cu elemente florale în stil brâncovenesc. Un element decorativ deosebit de preţios îl constituie portalul intrării , sculptat în piatră, compus din doi pilaştri ce susţin o stemă cu figuri heraldice, peste care este aşezată pisania, toată compoziţia fiind încununată de o bogată cornişă sculptată în motive vegetale îmbinate cu măiestrie.
<obiectiv>1284, - Biserica Sfântul Andrei, Fundeni
Biserica Sfântul Andrei a fost construită în anul 1732, de către Radu al III-lea Dudescu, fost mare logofăt, și de fiul său, Constantin Dudescu. În perioada în care România s-a aflat sub regimul comunist, biserica a avut mult de suferit. În incinta conacului boieresc a fost amplasat sediul unui I.A.S. Astăzi, biserica este deținută de parohia localității, în timp ce conacul boieresc este aproape în întregime distrus. Din zidul de incintă se mai păstrează doar câteva fragmente. În perioada 18-26 iulie 2000, ansamblul arhitectural din Frunzănești a fost supus unor ample săpături arheologice.
Acum sunt realizate actualele turle și pictura din naos.
Biserica este o construcţie impunătoare, având 27 m lungime, 8 m lăţime, iar cornişa la 9 m înălţime. Edificiul, zidit din cărămidă în concepţia de trăinicie a vremii, cu ziduri groase de 1 m şi bolţi la fel din cărămidă, a fost grav afectat de seismele secolului trecut. Stilul este specific epocii respective în care arhitectura bisericească din Ţara Românească ajunge la concretizarea unor scheme plastice
 
superioare, bine închegate atât în compoziţia decorativă, cât şi în concepţia structurii spaţiale. El este exemplificat prin următoarele caracteristici: plan trilobat, pridvor deschis, turn clopotniţă peste pronaos, turlă mare pe naos, decorarea faţadelor cu arcaturi de ciubuce dispuse pe două registre. Decoraţia exterioară constă din îmbrăcămintea de profilatori a arcaturilor şi panourilor, ce dau vibraţie planurilor mari ale faţadei. Împărţită în două printr-un brâu viguros de profilaţie simplă semicirculară, faţada primeşte în registrul superior o suită de arcaturi din ciubuce rotunde, desenate după o tramă riguros ordonată, cărora le corespund în registrul inferior panouri dreptunghiulare de aceeaşi profilaţie, în care îşi găsesc loc ferestrele. În partea inferioară, o profilatură scoate mult în afara planului faţadei un soclu puternic, iar sub streaşină compoziţia se termină de asemenea cu o cornişă puternic profilată.
Un element decorativ deosebit de preţios îl constituie portalul intrării în Sf. Biserică, sculptat în piatră, compus din doi pilaştri ce susţin o stemă cu figuri heraldice, peste care este aşezată pisania, toată compoziţia fiind încununată de o bogată cornişă sculptată în motive vegetale îmbinate cu măiestrie. O altă piesă sculptată în piatră, ce reprezintă un interes deosebit prin raritatea ei, este vasul destinat vărsării apei folosite la botez, aflat în colţul de nord-vest al pronaosului, lângă scara de urcat la clopotniţă, pe faţa căruia sunt sculptate stemele celor două principate române, suprapuse de o coroană şi încadrate de prescurtările numelui lui Constantin Mavrocordat şi anul 1754, ultima cifră fiind neclară.
Pictura originală în frescă, ai cărei autori nu sunt cunoscuţi, este de foarte bună calitate, dar ultimele decenii au afectat-o destul de mult. Pictura din altar şi din absidele laterale ale naosului a fost refăcută la sfârşitul secolului XIX. Pictura din pronaos este dedicată în întregime cultului Maicii Domnului, reprezentată pe calotă.
Monument de arhitectură religioasă, Biserica din Frunzăneşti se numără printre ctitoriile de prestigiu ale boierimii muntene din prima jumătate a veacului al XVIII-lea.
<obiectiv>1285, - BISERICA SFINȚII VOIEVOZI
Este cea mai veche biserică din comună, cu hramul Sfinţii Arhangheli Mihail şi Gavril. Un prim edificiu de cult a existat aici încă din secolul al XV-lea, dar, după ce ajunsese în stadiul de ruină, a fost refăcut în secolul XVII şi apoi extins în 1759.
Lângă vechea biserică s-a ridicat noul lăcaș, în anul 1913, din îndemnul preotului Florea Ionescu, lucrările fiind continuate de Preotrul Florea Tudoranescu și urmașii săi. La ridicarea bisericii au contribuit enoriașii din localitate și nu numai.
Slujba de inaugurare a bisericii a avut loc în anul 1922, sub glorioasa domnie a regelui Ferdinand I de către Vartolomeu.
Pisania bisericii a fost așezată pe zidul acesteia în anul 1936.
Noua biserică a fost contruită în formă de cruce.
Cei doi arhangheli, Mihail și Gavriil, de-a lungul istoriei neamului omenesc, s-au arătat de multe ori în viața oamenilor.
Sfântul Arhanghel Mihail: prima data când se știe despre el, era momentul când puterile răului, acelui Lucifer care a fost îngerul luminii, mai marele îngerilor din ceruri, i-a venit un gând vrăjmaș în inima lui, un gând trufaș: să se înalțe, să-și pună scaunul mai presus de scaunul lui Dumnezeu. În clipa aceea... s-a prăbușit. Și a apărut sfântul Arhanghel Mihail care a strigat din înălțimile cerului: „să stăm bine, să stăm cu frică, să luăm aminte!”.
De atunci, de-a lungul istoriei neamului omenesc, Sfântul Arhanghel Mihail, socotit, cum e cu adevărat, îngerul dreptății sau al legii dumnezeiești, s-a arătat de foarte multe ori, în Vechiul Testament și în Noul Testament. Intervine în fața oștirilor dușmanilor, apărând pe cei care cereau lui
 
Dumnezeu ajutor. Sunt multe cazuri de intervenții în Vechiul Testament. În Noul Testament, Arhanghelul Mihail apare la Învierea Domnului și el ridică piatra de pe ușa mormântului. Și după aceea continuă să se arate și să vestească oamenilor voile lui Dumnezeu.
Arhanghelul Gavriil este arhanghelul bucuriei; chipul lui frumos, ființa lui duioasă și bună, totdeauna aduce vești de bucurie. Încât în Vechiul Testament, sfântul Arhanghel Gavriil a binevestit nașteri de profeți: el vestește pe Ana, soția lui Elcana, că va naște pe Samuil profetul. După aceea, aproape de noi, de Noul Testament, sfântul Gavriil vestește pe Zaharia și pe Elisabeta că vor naște prunc, pe sfântul Ioan Botezătorul. Sfântul Arhanghel Gavriil se arată Maicii Sfinte, Sfintei Fecioare Maria și îi vestește nașterea lui Iisus Hristos, Emanuil. Și după aceea, Arhanghelul Gavriil ocrotește pe Maica Domnului în Templu, în timpul copilăriei sale. și de-a lungul istoriei Noului Testament, de asemenea se arată de multe ori acest Arhanghel al bucuriei.
<obiectiv>1286, - BISERICA SFÂNTUL NICOLAE
Biserica Sfântul Nicolae a fost construită în anul 1843, în formă de cruce, cu ajutorul enoriașilor.
Hramul bisericii este Sfântul Nicolae.
Toate elementele biografice sunt târzii și îndoielnice. Sfântul Nicolae de Mira e menționat pentru prima dată în secolul al VI-lea, în Martirologiul roman; nu era vorba de vreo pomenire ca atare a sfântului, ci doar de vedenia când sfântul Nicolae Licianul i s-ar fi arătat în vis lui Constantin cel Mare, cerându-i să-i ierte pe trei ostași osândiți la moarte.
Tot în secolul al VI-lea, Nicolae Sionitul, episcop de Pinara, ar fi zidit o biserică în cinstea sfântului Nicolae de Mira Liciei.
Toate celelalte elemente biografice despre sfântul Nicolae ne vin din Legenda lui Iacob de Voragina, scrisă în 1264.
Un cult neînsemnat al sfântului Nicolae de Mira își face apariția în Occident, o dată cu Nicolae I, papa Romei, care zidește, în bazilica Santa Maria Maggiore, un altar lateral dedicat patronului său.
În secolul al X-lea, cultul sfântului Nicolae începe să se răspândească în Occident: Othon al III-lea, în Germania, a zidit o biserică de rit bizantin la Burtscheid (lângăAachen), căreia îi dă ca hram pe sfântul Nicolae.
Cultul popular al sfântului Nicolae datează din secolul al XI-lea. Cruciații aduceau moaște din Răsărit, și de obicei marile orașe occidentale care primeau moaștele vreunui sfânt răsăritean, își luau drept patron pe acel sfânt. Astfel, cruciații din Bari (în Italia) au adus cu ei moaștele sfântului Nicolae de Mira. Pe vremea aceea, arhiepiscopul Nicolae al Veneției a zidit două biserici, una în 1036, probabil la Bari, iar cealaltă în 1039 la Veneția, în care să așeze moaștele. Se păstrează două diplome ale acestui episcop, precum și numele celor șaizeci și doi de bărbați care aduseseră moaștele din Răsărit. Cele două biserici au fost târnosite pe 9 mai 1098. Cei doi arhiepiscopi, Ilie de Bari și Nicolae de Veneția au răspândit cultul sfântului Nicolae în Occident. Mai mult, papa Romei, Urban al II-lea, a cunoscut cultul sfântului Nicolae la Bari, unde s-ar fi făcut minuni, lucru pentru care papa l-a distins pe Ilie cu omoforul.
 
După încreștinarea slavilor, cultul sfântului Nicolae l-a înlocuit pe cel al zeului Mikula, zeul agriculturii. Dar de fapt, unii sunt de părere că rușii l-ar fi cunoscut pe sfântul Nicolae datorită diasporei rusești de la Bari. Aici, rușii au dedicat sfântului Nicolae biserica lor, apoi spitalul și ospiciul. Legenda aurea a fost tradusă în slavonă, de unde a intrat în sinaxarul rusesc.
În secolul al XII-lea, sfântul Nicolae intră în cărțile de slujbe de la mănăstirea Sint-Truiden (Belgia). De aici cultul său ajunge laRoskilde (Danemarca), la Vadstena (Suedia) și în vreo patruzeci de sate din Islanda. În secolul al XIII-lea, părticele din moaștele sfântului Nicolae ajung la catedrala din Canterbury, iar cultul sfântului începe să se răspândească, datorită influenței de pe continent.
Sfântul Nicolae este patronul spiritual al Țărilor de Jos, Rusiei, al provinciei Lorena, precum și al mai multor orașe vest-europene, între care Bari etc. Sfântul Nicolae este cunoscut ca protector al celor acuzați pe nedrept, al comercianților, călătorilor, fetelor nemăritate, mireselor și, în special, al copiilor mici.
<obiectiv>1287, - BISERICA ADORMIREA MAICII DOMNULUI
Biserica Adormirea Maicii Domnului a fost construită în jurul anului 1863, în formă de cruce, având ca hram Adormirea Maicii Domnului.
Odată cu renovarea bisericii, a fost adăugat ca hram și Sfântul Nicolae.
Sfântul Nicolae. Toate elementele biografice sunt târzii și îndoielnice. Sfântul Nicolae de Mira e menționat pentru prima dată în secolul al VI-lea, în Martirologiul roman; nu era vorba de vreo pomenire ca atare a sfântului, ci doar de vedenia când sfântul Nicolae Licianul i s-ar fi arătat în vis lui Constantin cel Mare,
cerându-i să-i ierte pe trei ostași osândiți la moarte.
Sfântul Nicolae este patronul spiritual al Țărilor de Jos, Rusiei, al provinciei Lorena, precum și al mai multor orașe vest-europene, între care Bari etc. Sfântul Nicolae este cunoscut ca protector al celor acuzați pe nedrept, al comercianților, călătorilor, fetelor nemăritate, mireselor și, în special, al copiilor mici.
Adormirea Maicii Domnului. Împăratul Mauricius (582-602) a consacrat data de 15 august celebrării Adormirii Maicii Domnului ("Koimesis" sau "a adormi") pe cuprinsul întregii biserici bizantine, această zi de aniversare a morții Sfintei Fecioare Maria fiind adoptată la sfârșitul secolului al șaptelea și de către biserica romană. Odată cu intrarea oficială a acestei sărbători în calendarele bisericești, narațiunile referitoare la ea și-au croit calea spre predicile, doctrinele și operele artistice religioase.
Într-o predică grecească timpurie ce celebra Adormirea Maicii Domnului, episcopul Ioan al Tesalonicului (610-649) pretindea că a cules diferite mărturii ale morții acesteia, ce descriau numai ce s-a întâmplat cu adevărat atunci. Potrivit acestei versiuni, un înger al Domnului i-a vestit Sfintei Fecioare Maria ca urma să moară peste trei zile. Ea și-a chemat rudele și prietenii să rămână împreună cu dânsă două nopți, cerându-le să cânte imnuri de slavă în loc de a intona cântece de întristare. Și-a făcut apariția și Sfântul Apostol Ioan, urmat de ceilalți apostoli, toți fiind purtați acolo pe nouri din toate colțurile lumii. În timpul celei de-a doua nopți, Sfântul Apostol Petru a predicat, îndemnându-i pe toți cei prezenți să "ia curaj" de la Maica Domnului și să ducă o viață plină de virtute în așteptarea propriilor lor morți. A doua zi, în vreme ce Sfânta Fecioara Maria zăcea la pat, Iisus a venit la ea însoțit de numeroși îngeri. Atunci când Domnul, avându-l alături pe Arhanghelul Mihail, a intrat în
 
odaia ei, "Sfânta Maria a simțit că viața sa a ajuns la o culme de împlinire, fața ei îndreptându-se zâmbitoare către Iisus. Apoi, Domnul a luat sufletul ei și l-a pus în mâinile Arhanghelului Mihail."
A urmat înmormântarea, ce a fost puțin întârziată de o căpetenie a preoților evrei scoasă din minți, care s-a repezit plină de mânie la sicriu; mâinile lui s-au încleștat de catafalc, fiindu-i tăiate pe loc, până când aceasta s-a căit și brațele i-au fost lipite din nou de trup, fiind complet vindecat.
<obiectiv>1288, - BISERICA ADORMIREA MAICII DOMNULUI
Biserica „Adormirea Maicii Domnului” din municipiul Băileşti a început a fi zidită din temelie la 8 iulie 1885 şi a fost finalizată la 5 septembrie 1887.
Ctitor principal al bisericii este Principele Alexandru Barbu Știrbei.
Prințul Barbu Alexandru Știrbey (1872-1946) a fost un om politic dinRomânia, președinte al Consiliului de Miniștri, ministru de interne și ad-interim la Finanțe și la Externe, membru de onoare al Academiei Române.
El a jucat un rol deosebit în politica țării până în anul 1931, când a fost exilat de Carol al II-lea.
Prințul Barbu Știrbey a urmat atât liceul, cât și cursurile Facultății de Științe Juridice din Paris. S-a căsătorit în 1895 la Geneva cu Nadeja Bibescu, verișoara sa de gradul II, cu care a avut patru fiice: Maria (1896-1990), Nadejda (1897-1994), Eliza (1898-1987) și Ecaterina (1902-1946).
În anul 1913, regele Carol I îl numește pe Barbu Știrbey, administrator al Domeniilor Coroanei Regale. Între prințul moștenitor Ferdinand și Barbu Știrbey s-a legat o puternică prietenie. Devenit rege, Ferdinand îl va lua consilier personal pe Știrbey. Și între regina Maria și Știrbey relațiile au fost deosebit de prietenești - în așa măsură încât în epocă a circulat insistent zvonul că principesa Ileana ar fi fost fiica nelegitimă a celor doi.
A înființat lângă parcul palatului său de la Buftea o pepinieră de viță americană, o lăptărie, o moară sistematică, iar în1902 o fabrică de vată și pansamente. Este primul care a introdus în Vechiul Regat cultura bumbacului și a orezului. De asemenea, era președintele unor consilii de administratie ale unor mari bănci, societăți și uzine: Steaua Română, Uzinele Reșita, Titan-Nădrag-Călan, Astra, Societatea Generală de Asigurări din București, Societatea Franco-Română de Materiale de Drum de Fier și altele. Prin urmare, Știrbey era posesorul uneia dintre cele mai mari și mai diversificate averi din România.
Izbucnirea revoluției în Rusia și înlăturarea țarismului, în martie 1917, au avut un puternic ecou asupra ostașilor ruși de pe frontul dinMoldova. Pentru a preveni o eventuală "contaminare" a ostașilor români, în covârșitoarea majoritate țărani, regele Ferdinand a fost sfătuit de Știrbey și Brătianu, de N.Iorga și regina Maria să adreseze ostașilor un mesaj prin care să promită înfăptuirea reformelor. Textul a fost redactat de Barbu Știrbey și a avut o primire entuziastă, contribuind la calmarea spiritelor, dar și la creșterea popularității regelui.
 
La 4 iunie 1927 a acceptat solicitarea lui Ferdinand de a forma un guvern de "uniune națională", în care intrau reprezentanții celor două mari partide aflate într-o acerbă dispută politică P.N.L și P.N.Ț. Guvernul Știrbey s-a menținut numai două săptămâni, după care frâiele puterii au fost preluate de Ion I.C.Brătianu. Moartea regelui la 20 iulie 1927 a însemnat încheierea rolului de "eminență cenușie" a lui Barbu Știrbey.
Atunci când Carol a fost proclamat rege, la 7 iunie 1930, Barbu a fost nevoit să plece în exil la Paris, unde a stat 10 ani. Revenit din exil, după înlăturarea în 1940 a lui Carol al II-lea, Barbu Știrbey a fost trimis în misiune diplomatică la Cairo și Moscova, în încercarea de a trata cu Aliații.
El a murit în mod neașteptat în 1946 de cancer hepatic. A fost înmormântat, alături de bunicul său, domnitorul Barbu Știrbei, la Capela din parcul Palatului din Buftea.
<obiectiv>1289, - CASA MEMORIALĂ AMZA PELLEA
Aici, la casa lui memorială, „construită în anul 1908, având două camere şi un hol”, găseşti de fapt „două case într-una singură”: cea în care s-a născut şi a copilărit geniul cinematografiei româneşti şi cea a lui Nea Mărin, un rol creat de Amza Pellea, un personaj care a ironizat când dulce, când amar epoca de tristă amintire, transformând alb-negrul ecranului în nuanţe de albastru, culoarea îngerilor.
Aici au fost aduse de către băileșteni obiecte vechi păstrate de pe vremea comunismului. Cu ajutorul fiicei maestrului și a domnului Daniel Tudorică s- a reușit strângerea a 25 de obiecte personale ale
actorului.
Primarul Costel Pistriţu, împreună cu aproape tot satul care l-a iubit pe Amza au pus mână de la mână şi au făcut ca locuinţa, având la intrare un cap de înger, să se transforme în loc de „pelerinaj” pentru iubitorii de frumos.
Casa albă, ca în poveştile pe care Amza i le spunea fiicei sale, Oana, e presărată ici-colo de verdeaţă, de ţi se pare că pământul se împreună pentru câteva clipe cu cerul.
O măsuţă neagră, pe care stă aşezată o fotografie a maestrului, ce poartă doliu la ramă, şi două taburete, o scrumieră cu câteva coji de seminţe şi două ţigări fumate, alături de tabachera lui Amza Pellea te fac să crezi că geniul actoricesc al României te aşteaptă la o cafea aburindă. Un bufet, unde găseşti la loc de cinste patru fotografii, două cu părinţii artistului, una de la căsătoria lui Amza cu Domnica şi una înfăţişându-l pe nemuritorul Nea Mărin, alături de un birou unde poţi citi cu ochii tăi o poezie scrisă de însăşi mâna actorului, întregesc imaginea de casă primitoare, care aşteaptă ca musafirii să-i calce pragul necontenit.
Pe hol se află singura fotografie în care Amza Pellea râde cu poftă, din toată inima. Oana a vrut ca aceasta să fie la intrarea în casa maestrului, în semn că ne primeşte pe toţi cu aceeaşi voioşie cu care eram obişnuiţi. Tot în casa se regăsesc două ceasuri vechi ca istoria, oprite amândouă la ora 7:25. Ora la care geniul cinematografului românesc a plecat, vorba poetului, „să se odihnească puţin”.
La ieşirea din casa memorială, undeva într-un colţ, se află o potcoavă pusă pe o bucată de lemn, apărută la poarta case când au început amenajările.
A plecat din această lume foarte mirat că îl iubea lumea. Se uita după perdea la cozile din faţa casei. Cozi de necunoscuţi, care aşteptau să intre să-i spună: Sănătate! Era mirat şi ne-a întrebat cu voce tare: «De ce m-or iubi oamenii ăştia? N-am făcut nimic pentru ei». Aşa era Amza.
Amza Pellea, s-a născut la 7 aprilie 1931, la Băileşti, într-o familie cu cinci copii, tatăl său purtând acelaşi nume. După Şcoala primară absolvită în satul natal, Amza termină Colegiul Naţional Carol I din Craiova, fiind un reprezentant al promoţiei de aur a teatrului românesc. A jucat la Teatrul Naţional din Craiova, Teatrul Mic, Teatrul Nottara, Teatrul de Comedie şi Teatrul Naţional din Bucureşti,
 
impunându-se ca unul dintre cei mai consacraţi actori ai scenei româneşti. Deşi a jucat în zeci de filme, a rămas în sufletul publicului prin rolul lui Mihai Viteazul, cel comic al lui Nea Mărin, şi a reuşit să îmbine ambele personaje în „Atunci i-am condamnat pe toţi la moarte”. Actorul se stinge la vârsta de 52 de ani, lăsând în urma sa un vid care se face zi de zi mai simţit.
<obiectiv>1290, - BISERICA SFÂNTUL NICOLAE
Biserica a fost construită în anul 1845 având ca hram Sfântul Nicolae.
În decursul timpului s-au făcut restaurări asupra bisericii, în anii: 1934, 1965 și 1992.
În anul 2008, din inițiativa preotului paroh Gabrilă Costel și preotului conslujitor Catană Ciprian s-a restaurat în totalitate pictura interioară de către pictorul Munteanu Teodor iar în anul 2009 s-a refăcut acoperișul și tencuiala exterioară. La aceste modificări au contribuit enoriașii și familia Stoian.
Resfințirea s-a făcut în data de 18 aprilie 2010 de către I.P.S. Mitropolit Dr. Irineu, protop al locului fiind Pr. Pârvu Cornel, alături de un sobor ales de preoți.
Despre Băilești
Primele descoperiri arheologice care dovedesc locuirea vetrei orașului datează din perioada anilor 680-1025.
Ca nume de localitate, Băilești, provine de la numele "Băilă", un neam fruntaș de oieri. Băilă împreună cu ai săi au făcut popas de iernare, ani la rând, în această zonă și astfel a aparut satul Băilești.
Prima atestare documentară din 4 ianuarie 1536 din timpul domniei lui Radu Paisie amintește că Băileștiul exista încă din vremea domnitorului Mircea cel Bătrân (1386-1418).
Fiind o localitate destul de cunoscută prin târgurile săptămânale sau bâlciurile anuale, prin numărul mare de locuitori, Băileștiul se găsește în documente cartografice ale vremii, cum ar fi harta realizată în anul 1718 de Anton Maria del Chiaro.
La 14 (26) septembrie 1828, la Băilești, are loc o importantă luptă între turci (26.000 de ostași și 30 de tunuri) care ocupaseră satul, și trupele rusești, conduse de generalul Friedrich Caspar von Geismar (4.500 de ostași și 14 tunuri), alături de care luptă și un detașament de 1200 panduri, în urma bătăliei, turcii au fost izgoniți. În noul sat, pe actuala vatră, s-a creat "Slobozia Băilești" unde cei nou veniți să se așeze aici au primit 800 stânjeni pătrați loc de casă și scutire de anumite obligații pe trei ani. Dacă în anul 1829 Băileștiul avea 99 de familii, în anul 1831 avea 507 familii, între care 286 străini și în majoritate români și foarte puțini bulgari, iar în anul 1838 avea 590 familii din care rămăseseră numai 169 familii de străini, aceștia plecând în urma desfințării privilegiilor.
În urma războiului româno-ruso-turc din anul 1877, care a dus la cucerirea independenței de stat a României, Băileștiul, prin poziția sa, a jucat un rol strategic deosebit de important iar băileștenii au contribuit din plin la întreținerea unităților militare care staționau aici în rezervă sau erau în mișcare.
Furtunosul an 1907, care constituie apogeul luptei țăranilor români pentru drepturi sociale, a însemnat o cumplită încercare pentru Băilești. Aici răsculații au ținut piept 5 zile forțelor de represiune iar
 
reprimarea răscoalei a fost cruntă: 42 morți, peste 100 răniți, peste 300 arestați iar satul Băilești a fost bombardat de tunurile armatei.
La 3 mai 1921 comuna rurală Băilești (în acea perioadă era cea mai mare comună rurală din țară) a devenit comună urbană.
În Primul Război Mondial s-au jertfit pe câmpul de luptă pentru reîntregirea neamului 156 băileșteni. Și în Al Doilea Război Mondial, băileștenii au fost prezenți unde au pierit 108 persoane.
În data de 4 iulie 2001 Băileștiul este declarat municipiu.
<obiectiv>1291, - MUZEUL CÂMPIEI
 Sălcuţa şi Coţofeni, obiecte din epoca geto-dacică.
Sunt expuse, de asemenea, obiecte de port popular din Câmpia Băileştilor, covoare, scoarţe, ceramică, obiecte casnice.
La înființare era un colectiv format din 2 profesori, arheologi foarte pasionați, Honoriu Stoica și Voicu Constantin, din Craiova, un conservator – Paula Dora Pascu și o îngrijitoare Mititelu Ecaterina.
Ei au pus bazele muzeului, au organizat expozițiile de bază și depozitele muzeului unde era păstrat patrimoniul celor două secții.
După câțiva ani a venit Dl. C. Caslaru de la Muzeul Olteniei și a continuat activitățile începute făcând săpături arheologice în zona Giurgița și aducându-și în continuare contribuția la dezvoltarea celor două secții.
Secția de istorie are colecții de arheologie privind cultivarea primitivă a plantelor, ceramică și unelte aparținând Culturilor Sălcuța și Coțofeni, obiecte din epoca geto-dacică.
În secțiunea etnografie sunt expuse obiecte de port popular din Câmpia Băileștilor, covoare, scoarțe, ceramică, obiecte casnice.
În prezent, în cadrul Muzeului Câmpiei se regăsesc peste 7.000 de exponate din domeniile istoriei si etnografiei.
Actuala denumire o primește în 1993.
Situată în una din cele mai mănoase părți ale țării, zona în care a apărut Băileștiul pe arena istoriei a fost locuită permanent încă din cele mai vechi timpuri, principala ocupație a primilor locuitori
Muzeul a fost înfiinţat în 1970, prin venirea lui C. Câşlaru de la Muzeul Olteniei – Craiova, cu o expoziţie permanentă de etnografie.
În 1975 se realizează şi expoziţia permanentă a secţiei de istorie.
În 1993 muzeul primeşte actuala denumire.
Muzeul prezintă colecţii de arheologie: ceramică şi unelte aparţinând culturilor

constituind-o, încă din epoca pietrei, agricultura. Primele descoperiri arheologice care dovedesc locuirea vetrei orașului datează din perioada anilor 680-1025.
Ca nume de localitate, Băilești, provine de la numele "Băilă", un neam fruntaș de oieri. Băilă împreună cu ai săi au făcut popas de iernare, ani la rând, în această zonă și astfel a aparut satul Băilești.
Prima atestare documentară din 4 ianuarie 1536 din timpul domniei lui Radu Paisie amintește că Băileștiul exista încă din vremea domnitorului Mircea cel Bătrân (1386-1418).
În Primul Război Mondial s-au jertfit pe câmpul de luptă pentru reîntregirea neamului 156 băileșteni, soldați, gradați și ofițeri a căror memorie este cinstită și eternizată prin Monumentul Eroilor Băileșteni, realizat de sculptorul Iordănescu și inaugurat la 24 octombrie 1924.
Asemeni tuturor românilor, și în Al Doilea Război Mondial, băileștenii au fost prezenți pe câmpul de luptă pentru eliberarea patriei și victoria definitivă asupra fascismului, unde au rămas 108 din cei mai viteji fii ai orașului.
În data de 4 iulie 2001 Băileștiul este declarat municipiu.
<obiectiv>1292, - Parcul Tineretului, Băilești
Parcul Tineretului din Băilești este unul dintre cele mai importante puncte de atracție turistică din oraș. În anul 2012, parcul a fost renovat prin intermediul unor proiecte susținute financiar de către Comisia Europeană fiind adăugate bănci, stâlpi, plantări cu arbori și arbuști, foișoare, fântâni arteziene. În plus, spațiile verzi au fost extinse cu peste 7000 metri pătrați.
Situată în una din cele mai mănoase părți ale țării, zona în care a apărut Băileștiul pe arena istoriei a fost locuită permanent încă din cele mai vechi timpuri, principala ocupație a primilor locuitori constituind-o, încă din epoca
pietrei, agricultura. Primele descoperiri arheologice care dovedesc locuirea vetrei orașului datează din perioada anilor 680-1025.
Ca nume de localitate, Băilești, provine de la numele "Băilă", un neam fruntaș de oieri. Băilă împreună cu ai săi au făcut popas de iernare, ani la rând, în această zonă și astfel a aparut satul Băilești.
Prima atestare documentară din 4 ianuarie 1536 din timpul domniei lui Radu Paisie amintește că Băileștiul exista încă din vremea domnitorului Mircea cel Bătrân (1386-1418).
Fiind o localitate destul de cunoscută prin târgurile săptămânale sau bâlciurile anuale, prin numărul mare de locuitori pentru acea perioadă, Băileștiul se găsește în documente cartografice ale vremii, cum ar fi harta realizată în anul 1718 de Anton Maria del Chiaro după Harta Țării Românești întocmită de stolnicul Constantin Cantacuzino în anul 1700, ori prima hartă geografică a Olteniei întocmită în anul 1722 de căpitanul austriac Friedrich Schwantz.
În urma războiului româno-ruso-turc din anul 1877, care a dus la cucerirea independenței de stat a României, Băileștiul, prin poziția sa, a jucat un rol strategic deosebit de important, iar băileștenii au contribuit din plin la întreținerea unităților militare care staționau aici în rezervă sau erau în mișcare. Furtunosul an 1907, care constituie apogeul luptei țăranilor români pentru drepturi sociale, a însemnat o cumplită încercare pentru Băilești. Aici răsculații au ținut piept 5 zile forțelor de represiune iar
 
reprimarea răscoalei a fost cruntă: 42 morți, peste 100 răniți, peste 300 arestați iar satul Băilești a fost bombardat de tunurile armatei.
Ca o recunoaștere oficială a stadiului de dezvoltare economică și socială, în urma unui decret regal, la 3 mai 1921 s-a serbat cu deosebit fast transformarea comunei rurale Băilești în comună urbană. Previziunea proprietarului moșiei Băilești din anul 1831, că acest sat va deveni oraș, se îndeplinise.
În Primul Război Mondial s-au jertfit pe câmpul de luptă pentru reîntregirea neamului 156 băileșteni, soldați, gradați și ofițeri a căror memorie este cinstită și eternizată prin Monumentul Eroilor Băileșteni, realizat de sculptorul Iordănescu și inaugurat la 24 octombrie 1924.Și în Al Doilea Război Mondial, băileștenii au fost prezenți pe câmpul de luptă pentru eliberarea patriei și victoria definitivă asupra fascismului, unde au rămas 108 din cei mai viteji fii ai orașului.
În data de 4 iulie 2001 Băileștiul este declarat municipiu.
<obiectiv>1293, - MONUMENT PETRE IVANOVICI
Monumentul este ridicat în memoria lui Petre Ivanovici
(4 septembrie 1898, Băilești – 1 februarie 1936, Cornereva), unul dintre cei mai cunoscuți aviatori români din perioada interbelică. Instructor de zbor la Centrul de Instrucție al Aeronauticii Române (militar) dinTecuci și la școala civilă de zbor a ARPA. Evoluează în numeroase demonstrații de acrobație aeriană, fiind unul dintre membrii inițiali ai formației Dracii Roșii.
Ia parte la raidul din 1933 din Africa, și la raidul din 3 ianuarie - 24 martie 1935 din Africa cu Irina Burnaia. Devine pilot al societății SARTA, înființată în 1935. Cade pilotând avionul Potez 560 F- AOCD al SARTA în urma unei defecțiuni mecanice, fiind primul aviator român victimă a unui accident aviatic al unei curse regulate civile.
În Primul Război Mondial se înrolează ca voluntar și este repartizat la Divizia 2-1 Cavalerie, comandată de generalulCleante Davidoglu. Având gradul de plutonier de cavalerie, ia parte la forțarea Tisei și la șarjarea unităților lui Béla Kun. La 30 august 1909 face parte dintre cei 400 de cavaleriști ai celor trei escadroane de cavalerie ale
Brigăzii 4 Roșiori care intră în Budapesta sub comanda generalului Gheorghe Rusescu, și asistă personal la episodul opincilor puse pe turnurile clădirii parlamentului.
La terminarea războiului se retrage cu Regimentul 6 Cavalerie la Cluj, unde se împrietenește cu aviatorii din garnizoană. Pilotul Dumitru Maiorescu îl invită laaerodromul Someșeni, unde efectuează un zbor de jumătate de oră cu Ivanovici ca pasager, care se hotărăște să devină aviator. Spre norocul său, dintr-un ordin al Ministerului de Război află că se fac înscrieri la Centrul de Instrucție al Aeronauticii Române din Tecuci. Cere să fie transferat la aviație și i se aprobă. La admitere îl cunoaște pe Max Manolescu, cu care va fi coleg Școala o face pe avioane Spad 13 și Hansa- Brandenburg C.I, având ca șef de pilotaj pe căpitanul Gheorghe Jienescu. Instructorii școlii erau Marin Nicolae („Marin Putere”), Gogu Ștefănescu, Tănăsescu, Tase Rotaru, Pârvulescu, Naidinescu, lt. Ion Ruță („Nababul”), Ion Dincă („Moșul”), lt. Radu Rusescu („Dirijorul”), cmd. Atanase Enescu („Berbecu”) și căpitanul Constantin Beroniade. Este primul pilot al promoției 1923 scos la simplă, de Jienescu. Fiind un pilot foarte bun este reținut la școală, ca și Max Manolescu, ca instructor. În 1924
 
împreună cu Manolescu se perfecționează în zborul acrobatic într-un stagiu de trei luni efectuat pe avioane Spad-13 și Nieuport la Galați în escadrila de vânătoare a lt. Traian Pâclea.
Spectacolele aeriene sub formă de vânătoare de balonașe și simulări de lupte erau foarte gustate de public. Ivanovici evouează în acestea, inclusiv cu acrobație în formație. Primul spectacol de acest gen este susținut la 26 octombrie 1928 pe aeroportul Băneasa, cu avioane de vânătoare Fokker D.XI cu motor Hispano-Suiza 8 de 300 CP, cap de formație fiind Mihail Romanescu, aripă dreapta Ivanovici și aripă stânga Valdemar Keller. În octombrie 1930, la mitingul de la Băneasa s-au folosit avioane de tipde Havilland Moth, mai lente și mai ușor de urmărit de public. Ca aripă stânga zbura Max Manolescu, deoarece Keller decedase în luna iulie, la Iași.
<obiectiv>1294, - MONUMENTUL EROILOR
Monumentul „Reîntregirea”, dezvelit la 24 octombrie 1924, a fost „închinat Eroilor băileşteni morţi pentru patrie 1916-1919”, în luptele de la Cerna, Jiu, Olt, Argeş, Siret, Mărăşti, Mărăşeşti, Oituz, Dunăre, Nistru, Tisa, aşa cum stă scris pe corpul monumentului, în partea de nord.
Asemeni tuturor românilor, și în Al Doilea Război Mondial, băileștenii au fost prezenți pe câmpul de luptă pentru eliberarea patriei și victoria definitivă asupra fascismului, unde au rămas 108 din cei mai viteji fii ai orașului.
Pe o placă, aşezată în partea de sud, care a dispărut în timp, nu ştim ce a fost scris.
Lucrarea a fost gândită artistic şi realizată de sculptorul I. Iordănescu, la fabrica Vlăsceanu, în anul 1923, care a creat o operă monumentală aşezată pe o suprafaţă de 45,60 mp şi are o înălţime de 9,39 m.
Este un monument gândit în spiritul timpului, compus din
planuri suprapuse: pe primul plan sunt înscrise, în relief, pe 22 de plăci din bronz şi una de marmură albă, în ordine alfabetică, numele celor căzuţi, începând cu
numele ofiţerilor şi al subofiţerilor şi se încheindu-se cu numele soldaţilor, în total 384.
Planul al doilea este format dintr-un soclu din beton, deasupra căruia a fost montat un tablou de luptă (grup statuar) din bronz, format din două elemente: un soldat, în poziţie de luptă, şi o femeie care ţine în mâna stângă o trompetă, semn al mobilizării la luptă pentru ţară.
De soclu sunt unite două piese, semne ale regalităţii: la est, regina Maria, iar la vest, un vultur cu aripile larg deschise, semn al avântului.
Cele două au fost cioplite în piatră şi, în epoca de confuzie ideologică din deceniile 6-7 ale sec. al XX- lea, cele două simboluri au fost distruse.
Aceste elemente au fost înlocuite cu două vase mari, în care erau plantate flori.
Monumentul a fost restaurat şi recompletat de sculptorul băileştean Ilaroin Voinea în anul 1996.
De 88 de ani, generaţiile, în succesiunea lor, se adună în Piaţa Monumentului „Reîntregirea” pentru a celebra marile evenimente ale naţiunii şi spre a rememora gestul celor care, cu preţul vieţii lor, au făurit România Mare.
<obiectiv>1295, - BUST MIHAI VITEAZUL
Statuia din Băilești a fost ridicată în memoria lui Mihai Viteazul.
Mihai s-a născut cel mai probabil în anul 1558. Mama sa s-a numit Tudora. Ea era sora lui Iane
  
Epirotul, care a ajuns ban al Olteniei şi reprezentantul (capuchehaia) domnului Munteniei la Constantinopol, fiind o persoană foarte influentă. Tudora s-a călugărit, spre sfârşitul domniei fiului ei, luând numele monahal de Teofana. A murit în anul 1605 sau 1606 şi a fost înmormântată în biserica mănăstirii Cozia.
La vârsta de 26 ani Mihai s-a căsătorit cu Stanca și au avut doi copii: pe Nicolae (uneori apare sub numele de Nicolae-Pătraşcu) şi pe Florica. Mihai a mai avut o fiică, nelegitimă, Marula, de la o femeie cu numele de Tudora din Târguşor.
Stanca, soţia lui Mihai Viteazul, a murit de ciumă în anul 1603 şi a fost înmormântată în biserica episcopiei din Râmnicu Vâlcea.
La sfârșitul anului 1588 devine stolnic al curții lui Mihnea Turcitul, iar în 1593 ban al Craiovei în timpul domniei lui Alexandru cel Rău. În septembrie 1593, cu ajutorul patriarhului Constantinopolului, dar și al otomanilor după ce a plătit o sumă record de 1,5 milioane de galbeni, a devenit voievod al Țării Românești, efectiv de pe 11 octombrie.
Fiind simultan domnitor în Țara Românească (1593-1601), Transilvania (1599-1600) și Moldova (1600), Mihai Viteazul a realizat pentru prima dată în istoria României unirea tuturor românilor. În conștiința colectivă românească, el este unul dintre cei mai importanți eroi naționali ai României.
I s-a spus Viteazul pentru că a avut curajul să înfrunte forța uriașă a Imperiului Otoman din acele vremuri, dar și toate celelalte națiuni vremelnic potrivnice din jurul României: ungurii, polonezii, tătarii și rușii.
Din ianuarie 1588 și până în vara anului 1593, el va urca constant în dregătorii, de la funcția de ban de Mehedinți, la acea de mare stolnic, mare postelnic și mare ban.
În mai 1600, Mihai Viteazul îl alungă de pe tronul Moldovei pe Ieremia Movilă, învingându-l la Bacău, și realizează astfel prima unire a țărilor române.
Contextul internațional a fost nefavorabil lui Mihai. Puterile vecine vedeau în ambițiile sale politice o contradicție cu interesele proprii de dominanță. Habsburgii își vedeau amenințate planurile de menținere a Transilvaniei în sfera lor de influență, Polonia nu dorea pierderea controlului asupra Moldovei, iar Imperiul Otoman nu accepta ideea renunțării la Țara Românească. Mai mult chiar, uniunea personală a lui Mihai reprezenta o formulă puternică, capabilă să schimbe raportul de forțe din regiune. Existau însă și conflicte interne, cauzate de insubordonarea nobililor maghiari dinTransilvania care nu acceptau măsurile impuse de noul domn. De asemenea, sașii au rămas ostili lui Mihai, în urma jafurilor întreprinse de armatele sale în orașele și satele lor (Ghimbav, Codlea,Merghindeal, Cincu, Șura Mică, Cristian, Câlnic etc.). Mihai nu reușeste să înfrângă revolta nobililormaghiari transilvăneni, sprijiniți de generalul Basta la (Mirăslău 18/28 septembrie 1600) și astfel pierde Ardealul. În scurt timp Moldova va reintra în posesia Movileștilor aserviți intereselor polone. Mihai încearcă să reziste atacului polon asupra Țării Românești, însă și pe acest tron se va urca un membru al familiei Movileștilor, Simion.
<obiectiv>1296, - MĂNĂSTIREA JITIANU
 Date istorice atestă faptul că în secolul al XIV-lea aici a fost o bisericuță din lemn ridicată de Mircea cel Bătrân după victoria de la Rovine.
Locașul actual a fost zidit între anii 1654 – 1658 și este a doua biserică de piatră, ca vechime, din zona

Craiovei. Există mai multe documente care ar sugera că mănăstirea a existat la începutul secolului al XVI-lea. Un document de la 6 iunie 1607 arată că satul Jimnic de lângă mănăstire este vândut marelui ban Preda Buzescu pentru douăzeci de mii de aspri, care sunt dăruiți lăcașului de cult. Un alt document de la 8 octombrie 1612 arată că Maria Stolniceasca dă o carte mănăstirii Jitianu prin care îi dăruiește un sălaș de țigani.
Istoricul Nicolae Iorga îl menționează în "Inscripții", ca fondator al mănăstirii vechi de la începutul secolului al XVI-lea, pe stolnicul Jițianu. Din alte documente s-a constatat că încă din 12 mai 1613 mânăstirea Jitianu avea peste jumătate din satul Jimnic, iar la 7 noiembrie 1616, Alexandru Iliaș Voievod scutește de dări și impozite partea din satul Jimnicu care era a mănăstirii. La 16 aprilie 1625, mănăstirea Coșuna vinde mănăstirii Jitianu funia de pământ cu opt mii de aspri galbeni.
Datele istorice spun că întemeietorii mănăstirii sunt boierii Craiovești – Banoveți (Barbu, Radu, Pârvu, Danciu) deoarece mănăstirea a fost sub îngrijirea urmașilor Craioveștilor: Radu Șerban, Constantin Brâncoveanu și chiar Ștefan Cantacuzino. Din alte documente rezultă că înainte de doamna Bălașa, se găsesc menționați drept ctitori ai locașului boierii Bengești și Maria din Obede (Obedeanu), aceștia au fost îngropați la mănăstire.
Actuala mănăstire a fost construită între anii 1654 – 1658 din porunca doamnei Bălașa, care era soția domnitorului Constantin Șerban Basarab. A fost terminată în 1701 de egumenul Popa Luca de la Sfetagora și de Petru Obedeanu care era mare armaș. Conform unei inscripții din 1731, tot atunci au fost zugrăvite tinda și chiliile. Alte reparații au fost făcute în 1812, de Arhimandritul Dorotei Craioveanul și 1856, când a fost restaurată și pictura despre care nu există alte date.
După secularizarea averilor mănăstirilor din 1864, la Jitianu n-a mai fost viață monahală. Între anii 1864 – 1873 aici a funcționat o școală de agricultură, care a fost mutată la Herăstrău (astăzi București).
Lăcașul a rămas ca biserică parohială a satului Balta Verde, până în anul 1914, când biserica a fost închisă pentru că ajunsese într-o stare avansată de degradare.
Între anii 1925 – 1932, Comisia Monumentelor Istorice, ajutată și de credincioșii din zonă, a reparat biserica, fără a-i aduce modificări esențiale. După 1939, mănăstirea a fost locuită de maici. Acestea au construit chiliile actuale, și au înființat ateliere de țesătorie, cusături și covoare. Tot ele au ridicat și construcțiile gospodărești.
<obiectiv>1297, - BISERICA IZVORUL TĂMĂDUIRII
Biserica „Izvorul Tămăduirii” din municipiul Calafat, cunoscută şi sub numele de Biserica „Grecească” a fost zidită între anii 1864 – 1874.
Terenul a fost donat de ctitorul ei, Hagi Panait Theodoru, fiind amplasat în cel mai pitoresc şi înalt loc al oraşului, la o înălţime de peste 70 de metri deasupra nivelului Dunării, având o frumoasă vedere spre Dunăre şi Vidin.
Sfântul locaş este în formă triconică, cu ziduri solide de peste un metru în grosime, are trei turle, două pe pronaos şi una pe naos, ce se sprijină pe stâlpi solizi în formă pătrată, cu latura de un metru.
Interiorul bisericii este înnobilat de patru policandre de cristal veritabil de Murano.
În naos, pe partea dreaptă, la vedere, se află un epitaf de mare fineţe, realizat prin cusătură în basorelief din fir de
 
aur şi argint, reprezentând scena punerii Domnului Hristos în mormânt.
În perioada Războiului de independenţă, biserica a suferit avarii grave, fiind lovită de obuzele inamice, care i-au distrus complet turla.
Acest lucru este consemnat de raportul întocmit de comandantul artileriei oraşului, unde se menţionează că: „17 lovituri au fost îndreptate asupra Bisericii Greceşti, unde se găsea ofiţerul observator şi staţia telegrafică; un obuz a lovit uşa bisericii, a intrat înăuntru, a explodat şi a sfărâmat ornamentele; un altul a pătruns în acoperiş, un al treilea a lovit turnul. În urma acestora, ofiţerul nu mai putea face observaţiile din cauza zgomotului şi a norului de pulbere.
Un al patrulea obuz pătrunde prin fereastra din faţa bisericii rupând grilele, face explozie în interior dărâmând şi lovind mai multe părţi din interior, un al cincilea loveşte în turnul din mijloc trecând prin ferestrele pe care le scoate din zidărie şi în fine, al şaselea cade înâuntrul bisericii, rupând sârmele conductoare şi aparatele.
Din acest moment, atât ofiţerul cât şi telegrafiştii geniului au fost siliţi a părăsi biserica şi a se adăposti mai înapoi şi în lături după un mal de pământ”.
În decursul timpului, sfântul locaş a fost restaurat prin contribuţia credincioşilor şi a oficialităţilor locale, fiindu-i redată strălucurea de altă dată.
<obiectiv>1298, - BISERICA SFÂNTUL NICOLAE
Biserica “Sf. Nicolae” a fost construită între anii 1730 și 1740 sub forma unui bordei în pământ, numit în mod popular “Mahalaua din deal”, din cauza incursiunilor otomane de peste Dunăre. Lăcașul de cult a fost destinat inițial marinarilor care veneau să se roage la Sf. Ierarh Nicolae, patronul marinarilor. Există mai multe ipoteze privind data la care biserica a fost ridicată deasupra pământului. Prima spune că a fost ridicată din pământ în 1830, când, conform legendelor, a fost sfințită în prezența domnului Țării Românești, Alexandru Ghica, și a vestitului principe al sârbilor,
Miloș Obrenovici. Cealaltă ipoteză dă drept dată a construcției anul 1853, când biserica a și fost acoperită cu olane. Lucrările de construcție s-ar fi terminat în 1856 datorită unei întreruperi în perioada Războiului Crimeii. Câțiva ani mai târziu, în 1861, biserica ar fi suferit lucrări de prelungire și înălțare, demarate la inițiativa preotului Matei Dobriceanu.
Biserica a fost vizitată de mai multe ori de Regele Carol I, în special în timpul războiului din 1877, după care biserica a rămas cunoscută sub numele de Catedrala Independenței. Portretul acestuia se regăsește pictat în pronaos, deasupra intrării principale. De asemenea, și alte mari personalități ale vremii au participat la “Te Deum”-uri oficiate în această biserică. Demolată la începutul secolului al XX-lea, biserica a fost reclădită din zid în forma actuală la stăruința lui Ilariu Marian, om politic doljean și primar al Calafatului între 1899 și 1901. Finalizarea construcției a avut loc în 1906, iar sfințirea acesteia, patru ani mai târziu, în 1910. Printre ctitorii principali se numără și membrii cunoscutei familii boierești Marincu, Ioniță și Ștefan (cei care au rămas în amintirea calafetenilor și nu numai ca ctitori ai superbului Palat Marincu), Dumitru Arsenie, Sima Naiculescu, Vasile Mirică, Ioan Drăgulescu și Maria Faranga, dar meritul pentru ridicarea acesteia aparține preotului Petru Calafeteanu, care a luptat ca în “Orașul Independenței” să existe o catedrală demnă de rolul pe care îl avusese în istoria țării.
 
La mijlocul secolului al XX-lea, biserica deservea 619 familii și 2255 persoane, pe lângă ea funcționând o bibliotecă cu 216 volume, căminul cultural “Independența”, o cantină școlară (înființată în 1937) și societatea de ajutor reciproc la înmormântări “Înfrățirea”. Tot în acea perioadă s-au colectat de la autorități și de la enoriași fonduri pentru reparația bisericii și construcția clopotniței și casei parohiale.
Secolul al XXI-lea a adus Bisericii ”Sf. Nicolae” numeroase restaurări și modificări. Astfel, după ce în 1991 se finalizase restaurarea picturii, în octombrie 2001 a avut loc resfințirea lăcașului. Un an mai târziu s-au demarat lucrările exterioare de renovare a bisericii și clopotniței, finalizate în anul 2005, când Înalt Prea Sfinţitul Mitropolit Teofan Savu al Olteniei a resfințit biserica. În anul 2010, când se împlineau 100 de ani de la sfințirea Bisericii “Sf. Nicolae”, Catedrala Independenței și casa parohială au fost restaurate și reconsolidate. De asemenea, un an mai târziu a fost reamenajată și curtea exterioară a sfântului lăcaș, fiind plantați trandafiri, precum și diferite alte plante decorative, în timp ce în interior au fost restaurate pictura și catapeteasma.
<obiectiv>1299, - Casa Dumitru P. Arssenie, Calafat
Casa Dumitru P. Arssenie a fost ridicată în anul 1878. În casa din Calafat a locuit până în 1927, împreună cu familia sa – soția, fiica, nepoata cu soțul și strănepoata. După anul 1927 casa a aparținut unităților de frontieră. Dumitru P. Arssenie, originar din Grecia, insula Mykonos a devenit unul dintre consilierii primarului Calafatului. Ulterior, a fost numit vicepreședinte al Băncii Calafatului, ctitor al Bisericii Sf. Nicolae. De asemenea, a fost unul dintre cei mai mari susținători ai Bisericii Grecești si al cultului aferent. A sprijinit spitalele de campanie ale Reginei Elisabeta.
Prima atestare documentară păstrată, referitoare la Calafat, datează din 1424: Vama de la Calafat, care în secolele XV-XVI devine punctul de tranzit cel mai important pentru comerțul Țării Românești cu Peninsula Balcanică. O altă atestare documentară datează din vremea lui Basarab cel Tânar–Țepeluș (noiembrie 1477 – septembrie 1478). Acesta, la 3 aprilie 1480, întărește Tismanei, unde era stareț Matei, vama de la Calafat cu târgul, ca și alte vămi și bălți. Din 30 aprilie 1502 datează un alt hrisov, dat de Radu cel Mare (1495-1508), care întărește Tismanei, al cărei egumen era Ioanichie, „vama de la Calafat, ca să fie de ocină și de ohabă și să ia vama de la Calafat”.
Tot din primii ani ai secolului al XVI-lea datează alte două hrisoave domnești, prin care se întărea mănăstirii Tismana vama de la Calafat. La 26 iunie 1508, Mihnea I cel Rău întărește mănăstirii vama de la Calafat, care a fost a Tismanei încă de la bătrânii domni, iar la 1 mai 1510, din Târgoviște, Vlad cel Tânăr o dă ieromonarhului Ioanichie și călugărilor de la Tismana. La 10 mai 1523, Vladislav al III-lea, dă poruncă mănăstirii Tismana „ca să fie volnici călugarii din Sfânta mănăstire Tismana să-și ia vama de sare de la Vadul Vidinului de la valahi”, iar un an mai târziu, tot acesta, întărea egumenului Istratie și călugărilor Tismanei „vama de la Calafat cu târgul și balta Bistreț cu vamă”, ca și altele, „pentru că le-au fost vechi și moșteniri de la bătrânii domni”. Asemenea acte de danie, sau mai exact de reîntărire a stăpânirii asupra vadului de la Calafat, au mai fost date de către Moise Vodă (12 mai 1529) și Mircea Ciobanul (26 aprilie 1547), Petru cel Tânăr (17 aprilie 1568). Din cercetarea documentelor epocii, rezultă că în secolele XIV–XVII Calafatul constituia punctul terminus al unui drum comercial important, cunoscut și sub numele de „Drumul sării”, poziția lui geografică oferind condiții optime pentru desfășurarea unui activ comerț de tranzit. De aici produsele excedentare ale Țării Românești ajungeau în Peninsula Balcanică, până pe țărmurile Adriaticii și tot pe aici, mărfurile negustorilor turci și greci pătrundeau în Muntenia și mai departe, în Transilvania și Ungaria. Prin
 
vama de la Calafat se trimiteau în Imperiul Otoman mari cantități de cereale, vite, cai, oi, pește, sare, vin, ceară, miere, cherestea. Prin același punct intrau în țară obiecte de îmbrăcăminte și podoaba, stafe orientale, covoare, mirodenii. Importanța care se acorda Calafatului în secolele XVII–XVIII era determinată și de faptul că, fiind așezat în fața Vidinului și la răscruce de drumuri, prin el se scurgeau mărfurile ce veneau sau plecau din părțile de apus ale Bulgariei, Macedoniei, vestul Serbiei și chiar de mai departe, ăn Ragusa și Salmatia. Tot de la Calafat se putea face ușor legătura cu Craiova, pe unde trecea principalul drum comercial care străbătea Oltenia de la est la vest (București – Pitești – Slatina – Craiova – Cernet - Varciorova).
<obiectiv>1300, - Casa Ioan Gheorghiadis, Calafat
Casa Ioan Gheorghiadis este una dintre cele mai importante clădiri istorice a orașului Calafat. Aceasta a aparținut lui Ioan Gheorghiadis, grec stabilit în Calafat, până în 1893. Ulterior, clădirea a fost renovată, dotată, având mai multe întrebuințări printre care Liceu comercial de băieți, Gimnaziu de fete începând cu 1948. În acest moment clădirea servește ca unitate militară.
Prima atestare documentară păstrată, referitoare la Calafat, datează din 1424: Vama de la Calafat, care în secolele XV-XVI devine punctul de tranzit cel mai important pentru comerțul Țării Românești cu Peninsula Balcanică. O altă atestare documentară
datează din vremea lui Basarab cel Tânar–Țepeluș (noiembrie 1477 – septembrie 1478). Acesta, la 3 aprilie 1480, întărește Tismanei, unde era stareț Matei, vama de la Calafat cu târgul, ca și alte vămi și bălți. Din 30 aprilie 1502 datează un alt hrisov, dat de Radu cel Mare (1495-1508), care întărește Tismanei, al cărei egumen era Ioanichie, „vama de la Calafat, ca să fie de ocină și de ohabă și să ia vama de la Calafat”.
Tot din primii ani ai secolului al XVI-lea datează alte două hrisoave domnești, prin care se întărea mănăstirii Tismana vama de la Calafat. La 26 iunie 1508, Mihnea I cel Rău întărește mănăstirii vama de la Calafat, care a fost a Tismanei încă de la bătrânii domni, iar la 1 mai 1510, din Târgoviște, Vlad cel Tânăr o dă ieromonarhului Ioanichie și călugărilor de la Tismana. La 10 mai 1523, Vladislav al III-lea, dă poruncă mănăstirii Tismana „ca să fie volnici călugarii din Sfânta mănăstire Tismana să-și ia vama de sare de la Vadul Vidinului de la valahi”, iar un an mai târziu, tot acesta, întărea egumenului Istratie și călugărilor Tismanei „vama de la Calafat cu târgul și balta Bistreț cu vamă”, ca și altele, „pentru că le-au fost vechi și moșteniri de la bătrânii domni”. Asemenea acte de danie, sau mai exact de reîntărire a stăpânirii asupra vadului de la Calafat, au mai fost date de către Moise Vodă (12 mai 1529) și Mircea Ciobanul (26 aprilie 1547), Petru cel Tânăr (17 aprilie 1568). Din cercetarea documentelor epocii, rezultă că în secolele XIV–XVII Calafatul constituia punctul terminus al unui drum comercial important, cunoscut și sub numele de „Drumul sării”, poziția lui geografică oferind condiții optime pentru desfășurarea unui activ comerț de tranzit. De aici produsele excedentare ale Țării Românești ajungeau în Peninsula Balcanică, până pe țărmurile Adriaticii și tot pe aici, mărfurile negustorilor turci și greci pătrundeau în Muntenia și mai departe, în Transilvania și Ungaria. Prin vama de la Calafat se trimiteau în Imperiul Otoman mari cantități de cereale, vite, cai, oi, pește, sare, vin, ceară, miere, cherestea. Prin același punct intrau în țară obiecte de îmbrăcăminte și podoaba, stafe orientale, covoare, mirodenii. Importanța care se acorda Calafatului în secolele XVII–XVIII era determinată și de faptul că, fiind așezat în fața Vidinului și la răscruce de drumuri, prin el se scurgeau mărfurile ce veneau sau plecau din părțile de apus ale Bulgariei, Macedoniei, vestul Serbiei și chiar de mai departe, ăn Ragusa și Salmatia. Tot de la Calafat se putea face ușor legătura cu Craiova, pe unde trecea principalul drum comercial care străbătea Oltenia de la est la vest (București – Pitești – Slatina – Craiova – Cernet - Varciorova).
 
<obiectiv>1301, - Clubul Copiilor, Calafat
 Clubul Copiilor din Calafat este găzduit într-o casă monument istoric ridicată de către Ioniță Marincu la începutul secolului XX pentru nepoții săi. Casa a servit mai târziu pentru Club al Ofițerilor Regiment 31 Infanterie, judecătorie, spital cu boli infecțioase. În cadrul Clubului copiilor există 7 norme didactice, și anume:
- cercul de haltere;
- cercul de matematică aplicată în tehnică de calcul; - cercul de cultură și civilizație engleză;
- cercul de desen-pictură;
- cercul de electrotehnică;
- cercul de horticultură;
- chimie aplicată.
Programul clubului este de luni până sâmbătă între orele 08:00-19:00.
Principalii beneficiari ai activităților întreprinse la club sunt elevii de la școlile din Municipiul Calafat și împrejurimi.
Prima atestare documentară păstrată, referitoare la Calafat, datează din 1424: Vama de la Calafat, care în secolele XV-XVI devine punctul de tranzit cel mai important pentru comerțul Țării Românești cu Peninsula Balcanică. O altă atestare documentară datează din vremea lui Basarab cel Tânar–Țepeluș (noiembrie 1477 – septembrie 1478). Acesta, la 3 aprilie 1480, întărește Tismanei, unde era stareț Matei, vama de la Calafat cu târgul, ca și alte vămi și bălți. Din 30 aprilie 1502 datează un alt hrisov, dat de Radu cel Mare (1495-1508), care întărește Tismanei, al cărei egumen era Ioanichie, „vama de la Calafat, ca să fie de ocină și de ohabă și să ia vama de la Calafat”.
Tot din primii ani ai secolului al XVI-lea datează alte două hrisoave domnești, prin care se întărea mănăstirii Tismana vama de la Calafat. La 26 iunie 1508, Mihnea I cel Rău întărește mănăstirii vama de la Calafat, care a fost a Tismanei încă de la bătrânii domni, iar la 1 mai 1510, din Târgoviște, Vlad cel Tânăr o dă ieromonarhului Ioanichie și călugărilor de la Tismana.
Din cercetarea documentelor epocii, rezultă că în secolele XIV–XVII Calafatul constituia punctul terminus al unui drum comercial important, cunoscut și sub numele de „Drumul sării”, poziția lui geografică oferind condiții optime pentru desfășurarea unui activ comerț de tranzit. De aici produsele excedentare ale Țării Românești ajungeau în Peninsula Balcanică, până pe țărmurile Adriaticii și tot pe aici, mărfurile negustorilor turci și greci pătrundeau în Muntenia și mai departe, în Transilvania și Ungaria. Prin vama de la Calafat se trimiteau în Imperiul Otoman mari cantități de cereale, vite, cai, oi, pește, sare, vin, ceară, miere, cherestea. Prin același punct intrau în țară obiecte de îmbrăcăminte și podoaba, stafe orientale, covoare, mirodenii. Importanța care se acorda Calafatului în secolele XVII– XVIII era determinată și de faptul că, fiind așezat în fața Vidinului și la răscruce de drumuri, prin el se scurgeau mărfurile ce veneau sau plecau din părțile de apus ale Bulgariei, Macedoniei, vestul Serbiei și chiar de mai departe, ăn Ragusa și Salmatia. Tot de la Calafat se putea face ușor legătura cu Craiova, pe unde trecea principalul drum comercial care străbătea Oltenia de la est la vest (București – Pitești – Slatina – Craiova – Cernet - Varciorova).
<obiectiv>1302, - Centrul Cultural Bulgar, Calafat
Centrul Cultural Bulgar din Calafat este găzduit în cadrul Palatului Marincu.
Clădirea a fost ridicată între anii 1905-1907 de către Ștefan Marincu, primar al Calafatului în perioada 1911-1914, care provenea dintr-o familie înstărită care a dat multe valori. Palatul a fost ridicat în memoria fiicei sale, Marioara, care la numai 13 ani a
 
murit de TBC, după ce și prima fiică — Olga, murise la doar un anișor de meningită TBC.
A fost construit în stilul eclectic al vremii, neoclasicism francez, cu accente de baroc și rococo, după planurile arhitectului francez Paul Gottereau, cel care a realizat și Palatul Regal, Palatul Cotroceni, Palatul 'Jean Mihail' din Craiova, clădirea Casei de Economii și Consemnațiuni București, iar cel care a supravegheat lucrările a fost arhitectul Constantin Rogalski.
Ștefan Marincu a fost un bun finanțist, a înființat 'Banca Calafatului' (1901), s-a ocupat de negustorii și mari arendășii, a ajuns membru în Camera de Comerț din Craiova și primar al Calafatului (1911- 1914).
Palatul are aproape 50 de încăperi și o suprafață de 8.333 mp pe trei niveluri și a costat în acei ani un milion în monede de aur. Construcția principală, subsol, parter, hoch-parter, etaj și turla, însuma 48 de încăperi cu diferite destinații. De locuit efectiv au fost 11 camere la hoch-parter dând toate în marele hol, 4 la etaj, 6 la subsol. I s-a instalat lumină electrică, calorifer, ascensor pentru transportul mâncării de la bucătăria din subsol la sufrageria din hoch-parter, apă curentă.
Clădirile anexe au fost: casa portarului cu 3 camere și casa din latura dreaptă a curții, cu etaj. Jos erau grajdurile și garaje, sus opt camere de locuit pentru personal. Alăturate în curte erau cotețele și ghețăria; mai era și sera construită din fier și geamuri, în funcțiune și astăzi. Ea se află în grădina din spatele palatului care avea nu numai flori, ci și arbori fructiferi. În seră erau pomi exotici: lămâi, chitri, portocali, multe soiuri de palmieri.
Decorațiunile exterioare și interioare s-au datorat inginerului constructor italian Pietro Adotti. El a venit cu echipa sa de cioplitori, stucatori, zugravi, feronieri, tâmplari, ebeniști. Au lucrat trei ani la palat. Marmura a fost adusă din Italia, albă ca neaua, cu diferite irizări în carnea ei, un bois de rose, verde, roșu sângeriu, crem. Dincolo de masivele uși de fier forjat apăreau geamurile de cristal cu monograma proprietarilor filigranată în coronament, iar treptele scărilor ce urcă spre interior sunt lucii, lăptoase. Desfășurate în evantai, le mărginește dantelăria aurită a balustradelor. Ele se răsfrâng strălucitoare în două oglinzi de Murano. Paralele, fixate în cadre poleite de pereții laterali ai antreului, îi sporesc dimensiunile — o cornișă dantelată îi conturează plafonul. Din medalionul lui central, înflorit ca un lotus, atârnă un candelabru cu opt brațe arcuite, suflate cu aur, susținând în cupe de cleștar flăcările lumânărilor și lacrimile pandeloqurilor transparente, un grațios arabesc luminos, multiplicat și el la infinit în adâncul oglinzilor.
Pentru saloane, mobila stil Louis XIV sau Louis XVI, tapiseria Aubusson, covoarele de Savonnerie, au fost aduse din Franța.
Numai în camera românească era așternută pe jos o frumoasă scoarță oltenească. În camera orientală erau covoare de Șiraz și Tabriz, neprețuite, șaluri turcești, arme scumpe, măsuțe joase încrustate cu sidef.
Cod 1303- BUST ȘTEFAN IORDACHE
Lucrarea este realizată de artistul George Ciobanu și a fost dorința primarului Calafatului, Mircea Guță, de a o avea în Calafat, oraș drag lui Ștefan Iordache. Casa de Cultură, în fața căreia tronează acest maestru al artei teatrale, va purta numele 'Ștefan Iordache'.
Este prima sculptură care îl reprezintă pe Ștefan Iordache de la dispariția lui din lumea noastră (septembrie 2008). Gestul autorităților acestui oraș e recompensă pentru marea artă pe care actorul a slujit-o cu multă credință; e recompensa pentru dragostea purtată de regretatul artist secularului Calafat, despre care vorbea ori de câte ori avea prilejul.
 
Bustul, creat de George Ciobanu, este realizat în piatră artificială cu patină de bronz, iar soclul care susține lucrarea este din marmură neagră.
Ștefan Iordache și-a petrecut copilăria la Calafat, la bunicii din partea mamei dar a venit cu părinții în capitală la o vârstă fragedă și și-a petrecut copilăria în continuare în cartierul Rahova din București, într-o familie de oameni simpli, care și-au dorit ca fiii lor să învețe carte. În școală a fost bun la matematică și științele exacte. Studiile teatrale nu au fost prima lui alegere. A dat la teatru abia după ce a picat, la 16 ani, examenul de admitere la Medicină. După acest eșec, întâmplarea a făcut să fie inclus în brigada artistică a unei cooperative. În anul următor, 1959, a dat la Teatru și a fost admis ultimul la IATC. A absolvit însă secția de Actorie a institutului printre primii și a avut o carieră artistică încununată de succes, până la sfârșitul vieții. Ultimul său rol a fost Prințul Potemkin, în piesa Ecaterina cea Mare, de George Bernard Shaw, pusă în scenă, în 2008 la Teatrul Național București.
Ștefan Iordache a fost unul dintre cei mai mari actori români de teatru, film și televiziune. A slujit teatrul românesc vreme de 49 de ani, interpretând memorabil pe scenă mari roluri ca Titus Andronicus, Hamlet, Richard al III-lea sau Barrymore. A avut de asemenea o îndelungată colaborare cu Teatrul Național Radiofonic și Teatrul Național de Televiziune, și a jucat în numeroase filme pentru marele ecran.
Ștefan Iordache a fost și un foarte bun interpret de muzică ușoară. Este celebru cuplul Ștefan Iordache -Sanda Ladoși care au interpretat o serie de cântece înregistrate pe mai multe CD-uri.
A fost căsătorit timp de 40 de ani cu nepoata pictorului Nicolae Tonitza, Mihaela Tonitza-Iordache, teatrolog și profesor universitar. Nu a avut copii.
Ștefan Iordache s-a stins din viață la 14 septembrie 2008 într-un spital din Viena. Actorul suferea de leucemie. A fost înmormântat cu onoruri militare în comuna Gruiu.
<obiectiv>1304, - BUST SIMA PASARETZ
Bustul a fost ridicat în cinstea lui Sima Pasaretz. Dimensiuni bust: 55x70 cm
Tehnica de realizare: turnare - piatră artificială patinată Anul de execuție: 2008
Bustul a fost realizat de Tudorel Predan. Născut la data de 16 octombrie 1958, în localitatea Calafat, județul Dolj, artistul a ales ca studii arta la Liceul de Artă din Craiova, la clasa profesorului Trifan Mihail , promoția 1978.
În decursul carierei a prezentat lucrări în colecții particulare din Italia, Germania, Franța, Statele Unite ale Americii, Bulgaria, Anglia, Canada, etc.
Sima Pasaretz. Între cei dintâi deputați aleși de mahalale fu Sima Pasaretz care între anii 1866-1870 și 1879 fu și primar al orașului. Sima Pasaretz dădu orașului un aspect modern
trasând bulevardele și piețele, așa cum le vedem azi, ridicând clădiri publice și construind fântâni.
În anul 1869 se luară măsuri pentru construirea cheului, până în acel an ca și inexistent, lucrările preliminare pentru facerea cheului începură însă în 1883 și se terminară în 1885. La început partea de
 
jos a cheului fu construită din lemn, câțiva ani mai târziu fu înlocuită cu piatră. În 1904 s-au încărcat următoarele vase în Portul Calafat: 465 vase sub pavilion românesc, cele mai multe ale statului, 511 vase sub pavilion austriac, 114 grecești, 71 bulgărești, 3 englezești, 1 francez, 7 germane, 9 italiene, 1 otoman, 62 rusești, 1 sârbesc și 289 ungurești.
Istoria Calafatului
Zorii istoriei în spatiul geografic care conturează municipiul Calafat și satele componente – Basarabi, Golenți și Ciupercenii Vechi - au evidențiat existența unei populații statornice așezată în vatra susmenționată din cele mai vechi timpuri, o populație cu cultură materială și spirituală proprie. Cercetările arheologice confirmă diferențierea socială în sec. III-I î. Hr. și în sec. I d. Hr., ca și legăturile tot mai active cu romanitatea balcanică, inclusiv prin punctul de trecere a Dunării din dreptul Calafatului.
Prima atestare documentară păstrată, referitoare la Calafat, datează din 1424: Vama de la Calafat, care în secolele XV-XVI devine punctul de tranzit cel mai important pentru comerțul Țării Românești cu Peninsula Balcanică.
Legenda locală
Legenda locală pledează pentru ideea că străvechea așezare a Calafatului ar fi fost la origine o mică colonie de pescari. Potrivit unei legende, în secolul al XI-lea, mai precis prin anii 1040–1042, un oarecare Mihail Calafat, meșter în arta călăfătuirii, găsind pe aceste meleaguri o așezare propice pentru executarea meseriei lui, ar fi înființat, pe malul Dunării, un atelier pentru repararea și smolirea corăbiilor, fapt care a făcut ca navigatorii bizantini, iar apoi și cei genovezi, atrași de iscusința sa, să-și aducă vasele pentru a fi reparate. Potrivit aceleiași legende, locul unic unde se efectua operațiunea de călăfătuire era la debarcaderul de lânga această așezare care, ulterior, a primit numele de Calafat.
<obiectiv>1305, - MONUMENTUL EROILOR
Monumentul eroilor călăfețeni din primul război mondial, operă a sculptorului Dumitru Măţăoanu, inaugurat la 7 noiembrie 1923, prilej cu care au fost distribuite şi titlurile de proprietate veteranilor din Campania 1916- 1918 şi văduvelor de război.
Monumentul reprezintă un soldat din Primul Război Mondial.
Dumitru Mățăoanu a fost un sculptor român, născut la Mățău.
Între 1904 și 1904 a fost medaliat de 14 pentru lucrările sale și, ca recunoaștere a valorii sale, Societatea femeilor Române, prin președinta sa, Sofia Andreescu, și secretara Elena Al. Mușatescu, i-a acordat o bursă de
studii la Paris, la École Nationale Supérieure des Beaux-Arts (Școala Națională Superioară de de Arte Frumoase), secția sculptură, unde a reușit la examenul de admitere al șaselea din 300 de concurenți.
La 25 de ani și-a deschis un atelier în strada Griviței nr. 22, care a devenit în scurt timp „o adevărata școală a sculpturii acelor ani”.
 
A expus în fiecare an la Tinerimea artistică, iar în 196 și la Expoziția oficială a artiștilor în viață, unde s-a făcut remarcat pentru protretistica sa, atât busturi cât și reliefuri.
În Primul Război Mondial a fost mobilizat pe lângă Marele Cartier General al Armatei, alături de alti artiști, între care sculptorul Ion Jalea, pictorul D. Stoica, și a fost trimis pe front, printre ofițeri și soldați, unde a făcut numeroase schițe și crochiuri.
În 1923, a deschis prima sa expoziție personală, la Ateneul Român, unde a expus 54 de lucrări, majoritatea în marmură de Carrara, reprezentând portrete în basorelief, busturi, lucrări decorative, dar și câteva statui monumentale, între care Soldatul Român, înalt de 5,5 m, care avea să fie plasat la baza Arcului de Triumf și Eroina de la Jiu, monument în memoria eroinei Ecaterina Teodoroiu, care a fost ridicat mai târziu în orașul Slatina. A cioplit soclul pentru Monumentul lui Eugeniu Carada din București realizat de sculptorul francez Ernest Henri Dubois și dezvelit la 17 februarie 1924.
Foarte multe din lucrările sale au fost monumente dedicate eroilor din Războiul pentru Întregirea Neamului, în diverse localități din țară.
La Calafat planul de campanie din primul război mondial prevedea ca pe frontul de sud Armata României să ducă o operație defensivă strategică. Inițial forțele Armatei 3 urmau să asigure acoperirea frontierei sudice de la Calafat la Marea Neagră urmând ca ulterior, după sosirea Corpului 47 Armată rus să desfășoare o operație ofensivă limitată în vederea scurtării liniei frontului pe linia Rusciuc - Șumla -Varna. Obiectivul acestor două operații era acela de a asigura libertatea de acțiune a forțelor principale ale Armatei României care operau în Transilvania.
Pierderile suferite de armata română în primul război mondial au fost foarte mari: peste 500.000 de soldați.
Pentru a comemora pierderile omenești din primul război mondial autoritățile au decis ridicarea Monumentului Eroilor, inaugurat în 1923.
<obiectiv>1306, - BUST TUDOR VLADIMIRESCU
Bustul a fost ridicat în memoria lui Tudor Vladimirescu. S-a născut în satul Vladimiri (Gorj), într-o familie de moșneni. A învățat carte și limba greacă în casa boierului Ioniță Glogoveanu, din Craiova, care a făcut din inteligentul și destoinicul băiat administrator de moșie și care l-a întrebuințat în afacerile de negoț, mai ales la exportul de vite.
Tudor Vladimirescu și-a constituit o avere prin cumpărare de pământ, făcând comerț pe cont propriu. S-a emancipat din slujba lui Glogoveanu intrând în rândurile pandurilor - armată cu obligații semipermanente - și participă
la războiul ruso-turc din 1806 - 1812, recompensat de oficialitățile ruse cu ordinul de cavalerie Ordinul Vladimir, clasa a III-a.
În 1806 a fost numit vătaf de plai la Cloșani, adică administrator al unui district de munte, funcție pe care o va deține până în 1820.
 
Cunoscător al limbii germane, Tudor Vladimirescu a putut să urmărească problemele politice care se dezbăteau în presă în capitala Imperiului Austriac. Întors în țară la începutul anului 1815, Tudor a aflat că garnizoana otomană dinAda-Kaleh, care cutreierase județele Mehedinți și Gorj, distrusese și gospodăria lui de la Cerneți și îi luase toate bucatele.
Prezent apoi în capitala țării pentru susținerea unui proces de moșie în fața Divanului, Tudor află de hotărârea Eterieide a porni mișcarea de eliberare a Greciei. Considerând momentul prielnic pentru a ridica poporul la luptă, are unele discuții cu reprezentanții Eteriei pentru cooperare militară, pentru ca „pandurii să înlesnească trecerea lui Ipsilanti peste Dunăre“.
A semnat o înțelegere cu Comitetul de oblăduire prin care Tudor urma să ridice „norodul la arme“, având drept obiectiv înlăturarea regimului fanariot. Conținutul prea revoluționar al „Proclamației de la Padeș“ i-a speriat pe boieri, care trimit corpuri de oaste pentru a-l opri. Diplomat, Tudor asigură în permanență pașalele de la Dunăre și Poarta Otomană că poporul s-a revoltat din cauza „cumplitelor patimi ce suferă din partea unirii pământenilor boieri, cu cei după vremi trimiși domni și ocârmuitori acestui norod“.
Intrând în București în fruntea „adunării poporului“, este primit cu entuziasm de către masele populare din capitală. Preia de fapt, în primăvara anului 1821, conducerea țării, fiind numit de popor „Domnul Tudor“. Prezența lui Alexandru Ipsilanti la București în fruntea unei armate nedisciplinate, după ce acțiunea lui fusese dezavuată, ca și a românilor de altfel, de către Rusia, l-au pus într-o situație dificilă. Tudor îi cere conducătorului Eteriei să treacă Dunărea, așa cum promisese inițial, pentru ca Țara Românească să nu fie transformată în teatru de război.
Conducătorii eteriștilor au pus la cale un complot pentru a-l îndepărta. Ridicat prin trădare de la Golești, la 21 mai Tudor a fost ucis de șefii eteriștilor la Târgoviște, în noaptea de 27 spre 28 mai, învinuit probabil de colaborare cu otomanii împotriva eteriștilor, fapt pe care istoria nu l-a confirmat niciodată. L-a avut ca dușman pe redutabilul locotenent-colonel Dimitrie Papazoglu, decorat la Paris de Alexandru I pentru merite deosebite în executarea de hărți militare.
<obiectiv>1307, - BISERICA ADORMIREA MAICII DOMNULUI
În imediata vecinătate a pieței din Calafat, la intersecția bulevardelor Tudor Vladimirescu și Horia, Cloșca și Crișan, se găsește Biserica Adormirea Maicii Domnului, unul din cele mai reprezentative lăcașuri de cult din zonă.
Biserica ocupă un loc central în municipiul Calafat, fiind situată foarte aproape de Piața Calafat, de Școala Nr. 2 Constantin Gerota și de Judecătoria Calafat.
Pe vremuri considerată cea mai importantă biserică a orașului, Biserica Adormirea Maicii Domnului face parte acum dintr-o triadă de lăcașuri religioase cu rol aparte în
viața comunității, alături de Biserica Sf. Nicolae (Catedrala Independenței) și de Biserica Izvorul Tămăduirii (Biserica Grecească).
Pe fondul unei creșteri demografice din anii 1860 care a făcut ca vechiul lăcaș al Bisericii Sf. Nicolae să fie neîncăpător, a devenit imperioasă nevoia de a construi o nouă biserică în Calafat.
 
Primul pas a fost făcut în anul 1867, pe data de 8 iulie, atunci când un proces verbal al Consiliului urbei consemna următoarele: “Pentru noua Biserică trebuie să luăm precauțiuni spre a se începe pregătirea materialului prin orice mijloace s-ar găsi de cuviință ca o chestiune foarte urgentă”.
Responsabili de începerea și buna desfășurare a lucrărilor au fost preotul Matei Dobriceanu și epitropii D. Zifca Vîlcea, Mihalea Anastasiu, Tena Strîmbeanu și Dumitru Ungureanu.
Clădirea bisericii, ridicată din zid, a fost sfințită în anul 1869.
În 1925, edificiul lăcașului de cult a fost reparat prin eforturile și prin contribuția enoriașilor.
În jurul anului 1940, Biserica Adormirea Maicii Domnului deservea 1116 de familii și 4862 de persoane. Deși în acea perioadă nu avea casă parohială, biserica avea cor și o bibliotecă cu 417 volume, fapt care a atras în această parohie numeroși intelectuali calafeteni ai timpului (preot militar Inochenție Ștefănescu, căpitan farmacist Marcel Broscărescu, locotenent colonel Popa M. Ioan, locotenenți, avocați și ingineri).
Construită acum aproape 150 de ani, biserica a suferit de-a lungul timpului mai multe transformări până la dobândirea înfățișării exterioare actuale, dar a rămas întotdeauna un spațiu al ortodoxiei, credinței și trăirii spirituale la dispoziția calafetenilor.
Ultimele lucrări de restaurare și consolidare au avut loc în anul 2011, fiind efectuate cu sprijinul Consiliului Local Calafat.
Slujba de resfințire s-a ținut în data de 8 mai, a treia duminică după Paște (cunoscută drept Duminica Femeilor Mironosițe), fiind săvârșită de Înalt Preasfințitul Irineu, Arhiepiscopul Craiovei și Mitropolitul Olteniei.
<obiectiv>1308, - MĂNĂSTIREA CÂRCEA
Mănăstirea Cârcea este o mănăstire creștin- ortodoxă din localitatea omonimă. Există chiar o cruce mare din piatră cu inscripţii chirilice, la 15 m de altarul actualei biserici care atestă că în acest loc a existat, cu secole în urmă, un locaş monahal. Bătrânii satului spun că, pe vremuri, luau apă din fântâna călugărilor, iar la 500 m sud-est de mănăstire este un deal numit la călugări unde acum este un cimitir şi o mică biserică.
Temelia actualei Mănăstiri Cârcea a fost pusă în 1967 de familia Ion și Ștefana Cristofir, însă nu a fost terminată din cauza regimului comunist. Ctitorii s-au calugărit ulterior la mănăstirile
Lainici și Tismana primind numele de Ioachim și Sofronia.
După 1989, fiica acestora Eliodora Cristofir, călugarită la mănăstirea Tismana împreună cu mama sa Sofronia, au primit binecuvântare de începere a lucrărilor de construire a mănăstirii de la ÎPS Mitropolit Nestor Vornicescu și episcopul Damaschin lucrări care s-au terminat o dată cu sfințirea bisericii pe 21 Noiembrie 1992.
Pictura sfântului locaș este opera maestrului Grigore Popescu-Mușcel și a doamnei sale Maria.
Î.P.S Irineu Popa, Mitropolitul Olteniei a sfințit pictura bisericii pe 21 noiembrie 2011.
Din râvnă pentru Dumnezeu, familia Cristofir (Ioachim şi soţia sa) a donat întreaga avere strămoşească pentru construirea mănăstirii.
Cu multă râvnă şi osteneală a reuşit să construiască biserica din zid şi unele clădiri pentru chilii şi să înjghebeze o obşte cu 10 vieţuitoare.
Biserica este o construcție în formă de navă, cu altar, naos, pronaos și pridvor închis.
 
Naosul este delimitat de pronaos de câte doi stâlpi așezați pe dreapta și stânga zidurilor.
Pe fiecare parte a zidurilor sunt câte trei ferestre înalte și înguste de 30 cm.
Pe naos există o turlă puternică în formă de patrulater, prevăzută cu ferestre înalte și înguste. Pardoseala este din scânduri, iar acoperișul (cu streașina largă), din tabla galvanizată.
Pereții exteriori simpli, tencuiți și zugrăviți cu praf de piatră albă, au un brâu înconjurător sub cornișe. Deasupra ușii de intrare, în pridvor, este lucrat în mozaic Sf. Antonie cel Mare.
Mănăstirea cuprinde in prezent doar biserica de zid si chiliile. Hramurile mănăstirii sunt Intrarea în Biserică a Maicii Domnului, Sfântul Antonie ce! Mare, Sfânta Treime (paraclis)
<obiectiv>1309, - BISERICA INTRAREA MAICII DOMNULUI ÎN BISERICĂ
Biserica a fost construită între anii 1891- 1896 și are hram Intrarea în biserică a Maicii Domnului.
Intrarea Maicii Domnului în Biserică este prăznuită pe 21 noiembrie.
Această sărbătoare este cunoscută în popor sub denumirea de Vovidenia sau Ovedenia.
Părinții Maicii Domnului sunt Sfinții Ioachim și Ana. Lipsiți de copii, dar cu credință în Dumnezeu, L-au rugat pe Dumnezeu să le dăruiască cinstea de a fi părinți, făgăduind că dacă vor avea un copil, îl vor duce la templu și îl vor închina Lui.
Un înger le vestește că vor avea o fată pe care o vor numi Maria. Sfinții Ioachim și Ana nu au uitat de promisiunea făcută lui Dumnezeu și la trei ani de la nașterea Maicii Domnului au dus-o pe fiica lor la templu.
Aici a fost întâmpinată de marele preot Zaharia, tatăl Sfântului Ioan Botezătorul, care a dus-o în cea mai sfântă încăpere din acest loc, în Sfânta Sfintelor, unde a stat până la vârsta de 15 ani.
A fost condusă în acel loc sfânt, pentru ca ea însăși avea să devină "Sfânta Sfintelor" lui Dumnezeu, sălas a lui Dumnezeu-Cuvântul.
Din ea, Cel Necuprins, Cel Veșnic, avea să ia trup, să Se facă cuprins în pântecele ei.
Dintre sărbătorile închinate Maicii Domnului, numai "Bunavestire" are la bază un eveniment istoric consemnat în Sfânta Scriptură (Luca I, 26-38).
Despre celelalte sărbători, evangheliile canonice nu ne dau mărturii, informațiile provenind din Sfânta Traditie si din evangheliile necanonice (apocrife).
Părintele profesor Ene Braniste afirma că această sărbătoare a luat naștere în secolul VI. "Pe 20 noiembrie 543, Justinian a zidit la Ierusalim, lângă ruinele templului, o biserică închinată Sfintei Fecioare, care, spre deosebire de una mai veche, a fost numită biserica Sfânta Maria "cea nouă".
Conform obiceiului, a doua zi după sfințire, adică pe 21 noiembrie, a început să fie serbat hramul (patronul) bisericii, adică însăși Sfânta Fecioara, serbarea fiind consacrata aducerii ei la templu".
 
În Apus, sărbătoarea a fost adoptată de papa Grigorie XI-lea, care a cinstit-o pentru prima dată în anul 1374, la Avignon.
<obiectiv>1310, - BISERICA SFÂNTUL IOAN GURĂ DE AUR
Biserica din Cerăt are hram Sfântul Ioan Gură de Aur. Sfântul Ioan Gură de Aur s-a născut la Antiohia, anul nașterii sale fiind plasat între 344 și 354. A fost botezat la vârsta de 20 de ani și a studiat filosofia, sub îndrumarea lui Andragatiu, iar retorica cu Libaniu. A fost hirotonit diacon de către Arhiepiscopul Meletie (381), și preot de către Flavian, urmașul lui Meletie (386). După moartea lui Nectarie, patriarhul Constantinopolului, Sfântul Ioan a fost ales patriarh al Constantinopolului, fiind hirotonit de patriarhul Teofil al Alexandriei, la 28 februarie 398. Ioan reformează cetatea și preoțimea, care se aflau într-o mare stare de decădere. Astfel, el suprima luxul reședintei episcopale, introducând traiul modest. Criticile sale îndreptate împotriva corupției i-au adus mulți dușmani. Dușmanul sau cel mai important a fost Teofil de Alexandria.
Animozitățile sunt intensificate după ce Ioan Gură de Aur îi primește pe Frații Lungi, acuzați de origenism și alungați din Egipt de patriarhul Teofil, pe care îi găzduiește, fără a intra în comuniune cu ei. Amintim că deși Frații Lungi i-au adresat lui Ioan o plângere împotriva lui Teofil, acesta nu o ia în considerare. Împărăteasa Eudoxia, îl convoacă pe Ioan la un sinod la Stejar, spre a se dezvinovăți de acuzele aduse. Ioan nu se prezintă la sinod și pentru acest fapt este depus în anul 403. Împăratul ratifică hotărârea sinodului și îl trimite pe loan în exil în Bitinia. Acest exil nu a durat multa vreme, deoarece este rechemat în scaun. După revenire, Sfântul Ioan critică din nou dezmățul și zarva produse în jurul unei statui de argint ce o înfățișa pe Eudoxia și care era aproape de catedrala în care el slujea. Din porunca împărătesei Eudoxia, Sfântul Ioan a fost alungat din scaun și surghiunit la Cucuz, în Armenia. Adversarii săi intervin pe lângă împărat și este trimis la Pityum, un orășel pe malul răsăritean al Mării Negre. El nu rezistă călătoriei și trece la cele veșnice pe 14 septembrie 407, la Comana în Pont.
Moaștele sale au fost aduse la Constantinopol și așezate în Biserica Sfinților Apostoli în 438, de către patriarhul Proclu al Constantinopolului. În anul 1204, în timpul Cruciadei a IV-a, moaștele Sfântului Ioan împreună cu moaștele Sfântului Grigorie de Nazianz, au fost luate de către venețieni și duse la Roma, unde au fost depuse în catedrala Sfântul Petru. După 800 de ani, Biserica Româno Catolică a înapoiat moaștele celor doi Arhiepiscopi ai Constantinopolului, Bisericii Ortodoxe. Pe 27 noiembrie 2004, papa Ioan Paul al II-lea a oferit moaștele celor doi sfinți, Patriarhului Ecumenic, Bartolomeu I. În anul 1997, Silvano Piovanelli, Cardinalul Florenței, a dăruit Bisericii Ortodoxe Romane o părticică din moaștele Sfântului Ioan Gură de Aur, care se află momentan în Paraclisul Catedralei Mântuirii Neamului.
<obiectiv>1311, - PORT CULTURAL CETATE
Este așezat pe malul Dunării, între Calafat și Turnu Severin, pe locul în care, de pe la 1880 pâna la mijlocul secolului trecut, a funcționat un port
  
agricol de unde se exporta grâu și făină spre Budapesta, Viena și orașele germane danubiene.
În 1997, impunătoarea clădire a căpităniei portului, construitǎ cu mai bine de 100 de ani în urmǎ de meşteri italieni însǎ de ani buni abandonată şi aflată în ruină, a fost descoperită întâmplător şi achiziţionată de Mircea Dinescu la a doua licitaţie publică. Astfel, fostul port agricol a avut şansa să reînvie ca „port cultural” după mai bine de 50 de ani de când, odată cu instaurarea regimului comunist, fusese închis şi transformat în pichet de grăniceri.
Ideea de port cultural a venit de la sine: între 1998-2007, pe perioada restaurǎrii clǎdirilor principale, portul a gǎzduit cu preponderenţǎ tabere de artişti, în cadrul unor proiecte organizate de Fundaţia pentru poezie ‘Mircea Dinescu’. La început au fost ceramiştii care şi-au construit cuptoarele pe malul Dunării şi apoi chiar şi un „sat neolitic” pe lângă iazurile din vatra veche a satului, la Ulmi. Apoi au venit sculptorii care au lăsat primii îngeri din lemn şi piatră. Proiectul „Înger Parc” – născut la începutul anilor 2000 ca o reacţie polemică la ideea ministrului turismului de atunci de a contrui „Dracula Parc” – a continuat să crească, adăugându-şi în ultimii ani câteva sculpturi monumentale de metal.
Din 2007, când fundaţia, sub auspiciile firmei Port Cetate, a început sǎ renoveze / restaureze şi celelalalte clǎdiri aflate pe malul Dunǎrii, şi dupǎ construirea unei bucǎtǎrii moderne şi a unui mini- hotel, locul a devenit accesibil şi pentru turism. Tot din 2007, după instalarea unui ponton nou, a fost reinaugurat şi portul, care primeşte acum periodic vase turistice de croziera sau ambarcaţiuni private. Portul Cetate este astǎzi recunoscut pentru gastronomia sa cu totul specială, inspirată de vechi reţete boiereşti şi produsă doar cu ingrediente naturale de la ferma proprie, dar şi pentru ‘Vinul lui Dinescu’, produs la crama Galicea Mare. Cele douǎ plantaţii de la Cetate şi Galicea însumează 100 ha şi includ atât soiuri autohtone cât şi soiuri nobile europene şi, deşi încă tinere, au deja în palmares câteva vinuri de excepţie.
Astăzi, deşi din ce în ce mai popular ca destinaţie de turism, portul continuă să găzduiască evenimente culturale organizate sub auspiciile fundaţiei pentru poezie: Divanul de film şi artă culinară de la sfârşitul verii (ajuns deja, în 2015, la ediţia a 6-a), SoNoRo Interferenţe, un workshop de muzică de cameră care precedă şi pregăteşte Festivalul SoNoRo, tabere de traduceri (împreună cu Goethe Institut şi parteneri din Germania), tabere de scriere creatoare şi rezidenţe pentru scriitori în cadrul unor programe de schimburi europene, spectacole de teatru în colaborare cu festivaluri de renume (Festivalul Shakespeare de la Craiova, Festivalul de Teatru de la Sibiu), expoziţii, tabere şi rezidenţe pentru artişti plastici (picturǎ – în colaborare cu Galeria Zorzini -, sculpturǎ şi ceramicǎ), simpozioane şi întâlniri culturale cu parteneri regionali, europeni şi internaţionali.
<obiectiv>1312, - BUST ALEXANDRU IOAN CUZA
Bustul a fost ridicat în memoria lui Alexandru Ioan Cuza. Născut în Bârlad, Cuza a aparținut clasei tradiționale de boieri din Moldova, fiind fiul ispravnicului Ioan Cuza și al Sultanei, membră a familiei Cozadini de origini fanariote. Alexandru primește o educație europeană, devenind ofițer în armata moldovenească și ajungând la rangul de colonel. S-a căsătorit cu Elena Rosetti în 1844.
În anul 1848, Moldova și Țara Românească au fost cuprinse și ele de febra revoluțiilor europene. Revolta moldovenilor a fost suprimată repede, dar în Țara Românească revoluționarii au preluat puterea și
au guvernat în timpul verii. Tânărul Cuza a jucat un rol suficient de important pentru a i se evidenția înclinațiile liberale, avute în timpul episodului moldovenesc, astfel că este transportat ca prizonier la Viena, de unde a fost eliberat cu ajutor britanic.
Revenind în Moldova în timpul domniei Prințului Grigore Alexandru Ghica, a devenit ministru de război al Moldovei, în 1858, și a reprezentat Galațiul în divanul ad-hoc de la Iași. Cuza a fost un proeminent politician și a susținut cu tărie uniunea Moldovei și Țării Românești. A fost nominalizat în ambele țări de către Partida Națională, care milita pentru unire, în defavoarea unui prinț străin.
 
Profitând de o ambiguitate în textul Tratatului de la Paris, este ales domn al Moldovei pe 17 ianuarie 1859 (5 ianuarie după calendarul iulian) și în Țara Românească pe 5 februarie 1859 (24 ianuarie după calendarul iulian).
Unirea Principatelor Române a avut loc la jumătatea secolului al XIX-lea și reprezintă unificarea vechilor state Moldova și Țara Românească. Unirea este strâns legată de personalitatea lui Alexandru Ioan Cuza și de alegerea sa ca domnitor al ambelor principate. Votul popular favorabil unirii în ambele țări, rezultat în urma unor adunări ad-hoc în 1857 a dus la Convenția de la Paris din 1858, o înțelegere între Marile Puteri prin care se accepta o uniune mai mult formală între cele două țări, cu guverne diferite și cu unele instituții comune. La începutul anului următor, liderul unionist moldovean Alexandru Ioan Cuza a fost ales ca domnitor al Moldovei și Țării Românești, aducându-le într-o uniune personală. În 1862, cu ajutorul unioniștilor din cele două țări, Cuza a unificat Parlamentul și Guvernul, realizând unirea politică. După înlăturarea sa de la putere în 1866, unirea a fost consolidată prin aducerea pe tron a principelui Carol de Hohenzollern-Sigmaringen, iar constituția adoptată în acel an a denumit noul stat România.
După Convenția de la Paris din 1858, marile puteri au lăsat guvernul fiecărui principat român în grija unei comisii provizorii, formate din trei caimacani, până la alegerea domnitorilor. Unioniștii moldoveni au putut impune cu ușurință candidatura la domnie a colonelului Alexandru Ioan Cuza, care a fost ales domn cu unanimitate de voturi la 5/17 ianuarie 1859.
După realizarea unirii, domnitorul Alexandru Ioan Cuza și colaboratorul său cel mai apropiat, Mihail Kogălniceanu (ministru, apoi prim-ministru al României), inițiază importante reforme interne: secularizarea averilor mânăstirești (1863), reforma agrară (1864), reforma învățământului (1864), reforma justiției (1864) ș.a., care au fixat un cadru modern de dezvoltare al țării.
<obiectiv>1313, - ANSAMBLUL CURȚII COȚOFENILOR
Din punct de vedere istoric, Ansamblul Curţii Coţofenilor şi Casa Coţofenilor datează de la mijlocul secolului al XVIII-lea, fiind incluse pe lista monumentelor istorice în anul 2004. În prezent, acest conac prezintă o stare avansată de degradare. Clădirea nu are uşi, geamuri, scări, tencuiala fiind şi ea căzută. Arhitectura construcţiei aminteşte de cât de impunător era conacul în vremurile apuse. Se pot observa zidurile groase, din cărămidă. În anii 1930, Regina Maria a României a fost oaspete în aceste case. Moştenitorii boierilor Coţofeni luptă în instanţă pentru recâştigarea conacului, pe care vor să-l restaureze.
Înlocuind curtea de secol XVII a spătarului Mihai Coţofeanu ce se afla în partea din vale a satului, ansamblul situat pe faleza Jiului este un exemplu de arhitectură rezidenţială din Ţara Românească, remarcabil pentru arhitectura lui, pentru cei două sute de ani de locuire neîntreruptă şi pentru felul în care generaţii la rînd au socotit că trebuie să-l îmbogăţească, punându-şi amprenta pe felul în care acesta s-a păstrat în perioada de pînă la Al Doilea Război Mondial.
Cel mai important, semnificativ şi spectaculos obiect de arhitectură este casa: „Bojarenhaus Spatar Predescu in Coţofeni (Dolj), 1765“, ne spune Wilhelm Jänecke, în a sa Das rumänische Bauern und Bojarenhaus, Bukarest, 1918, unde o şi ilustrează cu două fotografii. Ridicat deasupra unor încăperi boltite destinate anexelor, nivelul locuibil este accesibil printr-un foişor cu scară exterioară; repartiţia
 
încăperilor este specifică epocii de construcţie, la fel cum sînt şi bolţile care acoperă fiecare încăpere în parte.
La sfîrşitul secolului al XIX-lea, moşia se împarte între cele două fiice ale familiei, iar alături de casa veche se ridică o nouă casă, în stil neoromânesc. Casa trebuie să fi fost gata la 1906, an în care arhitecţii peisagişti E. Redont şi E. Pinard – autorii Parcului „Bibescu“ din Craiova – sînt angajaţi să proiecteze parcul curţii de la Coţofeni. Ceea ce şi fac, unificînd întregul ansamblu printr-o amenajare peisageră, incluzînd şi „fîntîna spătarului“, cea care capta cîteva izvoare la baza falezei şi care se mai vedea încă acum cîţiva ani. Imaginea şi starea construcţiilor erau excelente, aşa cum mărturisesc, de pildă, fotografiile făcute cu ocazia vizitei Reginei Maria din anii ’30. În 1949 sau 1951, curtea a trecut în proprietatea Institutului Agronomic din Craiova, apoi a unei unităţi militare, pentru a rămîne pînă astăzi în „custodia“ administraţiei locale. Un proiect de restaurare iniţiat de Ministerul Culturii în 1998 nu a fost dus pînă la capăt din lipsa fondurilor. Chiar şi aşa, în starea proastă în care se află, curtea i-a impresionat pe cei care au văzut-o recent.
Multă vreme, acesta a fost considerat modelul pentru celebrul Tanase Scatiu. Aici s-au tras cele mai importante scene din filmul omonim în anii ’70 de regizorul Dan Pita. În prezent, conacul este încă în litigiu între cei doi proprietari care ar vrea să-l restaureze. Ansamblul conține:Casa Coțofenilor, Biserica „Adormirea Maicii Domnului”, Conac neoromânesc, Casa neoclasica, Parcul, Școala veche.
Conacul Cotofenilor din Deal a fost la vremea lui un complex de clădiri bine așezat. Din varful dealului ar fi supravegheat zona ca un cuib de vulturi până departe, spre Craiova.
<obiectiv>1314, - Biserica Adormirea Maicii Domnului Coțofenii
Biserica Adormirea Maicii Domnului Coțofenii face parte din Ansamblul curții Coțofenilor, așezat în satul Coțofenii din Față, comuna Almaj. Pe malul stang al luncii Jiului, locul înca mai păstrează puțin din farmecul de odinioara, cu o priveliște spre pădurile din vai. Multă vreme, acesta a fost considerat modelul pentru celebrul Tanase Scatiu. Aici s-au tras cele mai importante scene din filmul omonim în anii ’70, de regizorul Dan Pita. În prezent, conacul este încă în litigiu între cei doi proprietari care ar vrea să-l restaureze.
Ansamblul mai contine: Casa Cotofenilor, Conac neoromânesc, Casa neoclasica, Parcul, Scoala veche. Aflată la 18 kilometri de Craiova, pe DE 70 Craiova – Timişoara, localitatea Coţofenii din Faţă a devenit comună în 2004 prin desprinderea de Almăj. Satul a devenit de câţiva ani cunoscut pentru pensiunile sale cu mâncare tradiţională
românească.
Din punct de vedere istoric, Ansamblul Curţii Coţofenilor şi Casa Coţofenilor datează de la mijlocul secolului al XVIII-lea, fiind incluse pe lista monumentelor istorice în anul 2004. În prezent, acest conac prezintă o stare avansată de degradare. Conacul e într-o stare deplorabilă, fără geamuri, uși sau ferestre, dar din fericire zidurile groase de 70-80 cm sunt intacte, aparent fără fisuri de profunzime. Beciul de circa șase metri înalțime este de asemenea intact si pare la fel de solid ca în anul în care a fost construit. Scara de acces la etaj lipseste la cerdacul din spate și este incompleta la cel din față. Conacul e amplasat pe o muche de deal, oferind cerdacului din față o priveliște magnifică, spre câmpurile și pădurile dinspre Craiova. Conacul însuși este invadat de o junglă de vegetație și în special de un tei masiv care a crescut, așteptând parcă să fie invitat să urce, chiar în față scărilor. Biserica „Adormirea Maicii Domnului” aflată şi ea pe faleză, la oarecare distanţă, este capela curţii – înlocuind şi ea o biserică mai veche, dispărută pe la 1820, ne spune Nicolae Iorga – construită de familia Coţofeanu în 1827-1831.
 
Construită în 1830, Biserica „Adormirea Maicii Domnului“ este considerată monument istoric. Locaşul de cult păstrează fresca originală. Din păcate, acoperişul din şindrilă a ars în anii ‘70 din cauza unui trăsnet. Fresca s-a înnegrit din pricina fumului, iar primăria şi parohia nu au găsit încă fondurile necesare pentru restaurare. Din cauza hoţilor, averea bisericii s-a împuţinat. În 2004, locaşul a fost spart. Hoţii au sustras un potir lucrat în filigran din aur şi argint, de la 1836.
În curtea bisericii se află şi mormintele a doi ofiţeri polonezi care s-au stabilit în România la mijlocul secolului al XIX-lea. Pe lespezile de marmură sunt încrustate numele celor care îşi dorm aici somnul de veci. Inscripţiile sunt greu de desluşit, fiind acoperite de praf şi muşchi de pământ.
Conform recensământului efectuat în 2011, populația comunei Coțofenii din Față se ridică la 1.904 locuitori, în scădere față de recensământul anterior din 2002, când se înregistraseră 1.944 de locuitori. Majoritatea locuitorilor sunt români (67,33%), cu o minoritate de romi (27,78%). Pentru 4,88% din populație, apartenența etnică nu este cunoscută. Din punct de vedere confesional, majoritatea locuitorilor sunt ortodocși (95,01%). Pentru 4,88% din populație, nu este cunoscută apartenența confesională.
<obiectiv>1315, - CASA VRĂBIESCU
Casa Vrăbiescu este un monument istoric de arhitectură de la mijlocul secolului XIX, situat în apropierea centrului municipiului Craiova. Casa i-a aparținut familiei Vrăbiescu, cel mai reprezentativ proprietar al ei fiind Iulian Vrăbiescu, jurist și om politic, prefect de Dolj, deputat și vicepreședinte al Senatului în 1931.
Iulian Vrăbiescu (20 feb. 1862, Craiova –
1940, Craiova) a fost un jurist și politician craiovean, fiul lui Constantin Vrăbiescu, deputat de Craiova în Divanul Ad-Hoc de la București. Prin funcțiile pe care le-a ocupat, el s-a îngrijit de drumurile din județ, a contribuit la ridicarea de școli și spitale și a favorizat înființarea unor societăți economice. Fiind el însuși mare proprietar de pământ, Vrăbiescu a acordat atenție sporită plantațiilor din județ, ceea ce i-a atras o mare popularitate în rândul
țărănimii.
Iulian Vrăbiescu a fost deputat în Cameră (1907), senator și vicepreședinte al Senatului (1931). Pentru activitatea sa politică, Vrăbiescu a fost decorat cu Steaua României și Coroana României.
Casa Vrăbiescu a fost, cel mai probabil, construită de tatăl lui Iulian Vrăbiescu, Constantin Vrăbiescu, în jurul anilor 1850. La acea dată, pe locul actual al casei se ridicau trei clădiri comune, construite una lângă cealaltă. Casa lui C. Vrăbiescu a găzduit un așezământ medical special, pentru a acorda îngrijire și tratament soldaților răniți pe front. Pe lângă spitalele existente și spitalele militare temporare înființate atunci (Independența, Maica Domnului Dudu, Central), s-a amenajat o serie de așezăminte medicale în clădiri sau case proprietate personală (Golfineanu, Brăiloiu, Vlădica, Dumba, Olteanu, Pața, Haralamb, Nae Chiciu, Dinu Mihail, Statie Teodoru etc).
În jurul anului 1910, toate cele trei case au fost cumpărate de Vrăbiescu, care îl angajează pe tânărul arhitect Duiliu Marcu să unifice și să refacă fațada imobilelor respective într-un proiect unitar. Duiliu Marcu, arhitect, lucrează în Craiova între 1913-1915 la Casa Vrăbiescu-Lescioreanu și între 1914- 1915 la Casa Tudor Mărăscu.
În prezent, Casa Vrăbiescu este deținută de o societate comercială din Craiova, care în 2009-2010 a efectuat lucrări neautorizate de extindere a clădirii în scopul transformării sale în hotel. Lucrările, care afectau fațada vestică, fundația și subsolul casei, au fost sistate.
 
Casa Vrăbiescu are un regim de înălțime cu trei niveluri (subsol, parter și etaj). Pe latura de nord se învecinează cu Casa Calețeanu, fațada estică este pe Calea Unirii (la stradă), iar cea vestică dă în Str. Gheorghe Doja. Intrarea principală în edificiu se face printr-un gang acoperit, închis cu porți de tablă, ce dă în curtea interioară. Deasupra intrării se află un balconaș închis cu geamuri prinse în structură metalică. Din punct de vedere ornamental, fațada estică a clădirii se remarcă printr-o bogată ornamentație și detalii delicate, realizate artistic, precum cele de deasupra ferestrelor de la etaj și cele de la cornișă. Tocăria ferestrelor este de lemn, în timp ce ornamentul de deasupra porții de la intrare, structura balcoanelor și gardurile stil balcon de la ferestrele de la etaj sunt de metal. Fațadele vizibile (estică și sudică) sunt extrem de degradate (tencuială căzută, străpunsă de bare din armătură de fier- beton ieșite, geamuri sparte).
<obiectiv>1316, - CASA ZWILLINGER
Clădirea este construită la sfârșitul secolului al XIX-lea. La fel ca un număr mare de case din centrul Craiovei și Casa Zwillinger aparține patrimoniului civic construit de influenta comunitate evreiască din Craiova.
Conform datelor, Casa Zwillinger a fost construită pe trei niveluri (subsol, parter și etaj destinate locuirii), la care se adaugă un pod, accesul la acestea și la curtea interioară făcându-se printr-un gang. Fațada casei Zwillinger este prevăzută cu 7 ferestre (3 la parter și 4 la etaj) și o ușă cu ieșire într-un mic balcon (la etaj). Podul clădirii este
spațios, bine luminat și ventilat prin 3 luminatoare decorative. Stilul este caracteristic perioadei, anume eclectic, cu o bogată ornamentație pe fațada dinspre bulevard și detalii delicate, realizate artistic.
Din păcate, Casa Zwillinger a suferit, de-a lungul anilor, mai multe intervenții necorespunzătoare, care nu au respectat normele în vigoare privind clădirile declarate monumente istorice. În 2011, o echipă de specialiști a descoperit că proprietarii au efectuat lucrări de reabilitare fără a fi solicitat avizele necesare și că au înlocuit vechea tâmplărie de lemn cu ferestre noi din tâmplărie PVC cu geam termopan.
Casa Zwillinger a aparținut familiei de evrei cu același nume, fiind construită, probabil, de către Samuel și Elena Zwillinger la sfârșitul secolului al XIX-lea.
Mai multe informații despre membrii familiei Zwillinger datează din 1942, când a fost făcut recensământul evreilor din România. În recensământ apar informații despre un anume Wilhelm Zwillinger, fiul lui Samuel și al Elenei, născut la Craiova la 7 iulie 1888. Alte date fac referire la educația sa (absolvise 12 clase și trecuse examenul de Bacalaureat), ocupație (fost comerciant de cereale) și adresa (str. Gh. Chițu, nr. 23). Cel mai probabil, Wilhelm Zwillinger deținea mai multe proprietăți, printre care casa de pe strada Gh. Chițu și cea de pe Calea Unirii, atunci la nr. 52, cum reiese din corespondența cu fiul său, Erich (Puiu). Este posibil ca Wilhelm Zwilinger să fie aceeași persoană cu Dr. Zwilinger, cel care a activat ca secretar secretar la Cercul MedicoFarmaceutic în anul 1909, autor al unor lucrări științifice în domeniu, precum “Asupra măsurărei tensiunei arteriale” și “Tratament cu zilbersalvarsan”.
 
În urma recensământului evreilor din România s-au realizat trei liste, numite Tabelele Bărbaților, care cuprindeau numele tuturor bărbaților evrei din România, împărțiți pe trei categorii de vârstă (15-16 ani, 21-50 ani, peste 50 de ani). Deoarece evreii fuseseră excluși din cadrul armatei, cei cu vârste între 21 și 50 de ani erau obligați să presteze diferite obligații militare echivalente (mai precis, erau folosiți în detașamente de muncă și fortificații (săpători), înrolați în unități necombatante (fără arme) sau în unități CFR). Wilhelm Zwillinger, în vârstă de 54 de ani la momentul acela, a fost absolvit de obligația de muncă, în schimb fiul său a fost înrolat în detașamentul de muncă pentru evrei L20 de la Deva.
O parte din corespondența trimisă de Wilhelm Zwillinger și soția sa fiului lor face parte din colecția de documente și artefacte din timpul celui de-al Doilea Război Mondial a avocatului Edward Victor, donată în 2011 Muzeului Holocaustului din Los Angeles. Mai jos redăm un plic și două cărți poștale expediate de soții Zwillinger lui Erich (Puiu) Zwillinger în 1942.
<obiectiv>1317, - CASA GHEORGHE CHIȚU
Casa Gheorghe Chițu a fost construită la începutul secolului XIX și a fost clădirea în care a locuit Gheorghe Chițu.
Gheorghe Chiţu (n. 24 august 1828, Ologa, judeţul Romanaţi - d. 24 octombrie 1897, Mirila, judeţul Romanaţi), om politic, jurist, a avut mai multe mandate de senator şi deputat, ministru, primar al Craiovei între anii 1862- 1864, membru titular al Academiei Române, colaborator la Columna lui Traian, condusă
 de B. P. Haşdeu.
Tatăl său, un mic negustor de cojoace, ştiutor al limbii greceşti, s-a refugiat din calea turcilor aşezându-se cu familia în părţile Romanaţilor. Fiul a urmat şcoala primară şi cea secundară la Craiova sub îndrumarea profesorului Ion Maiorescu. Fiind un elev sârguincios, adolescentul Chiţu a fost luat sub protecţie de caimacamul I. Bibescu, care i-a asigurat condiţiile pentru a studia la prestigiosul liceu „Sfântul Sava” din Bucureşti.
În timpul mişcării revoluţionare paşoptiste, Guvernul provizoriu i-a încredinţat misiunea de comisar cu propaganda în Oltenia. După stingerea conflictelor unii din capii revoluţiei au fost izgoniţi în afara graniţelor ţării, printre aceştia fiind şi Gheorghe Chiţu, care pleacă la Viena. Aici urmează studii juridice, luându-şi licenţa în Drept în 1857.
Revenit în ţară, Chiţu a editat ziarul „Vocea Oltului”, apoi a intrat în magistratură. Ajunge preşedinte al Tribunalului, apoi procuror la Curtea de Apel din Craiova, dar ulterior demisionează din magistratură şi începe să practice cu succes avocatura. Tot în această perioadă, Gheorghe Chiţu intră în politică ca membru al grupării liberale.
În scurt timp devine unul dintre liderii liberali din Oltenia, iar în aprilie 1866, din funcţia de primar al Craiovei se asigură să se facă o bună primire principelui Carol în drumul său spre ocuparea tronului României.
Din acest moment intervine o curbă ascendentă în cariera politică a lui Gheorghe Chiţu. Este, pe rând, deputat, senator, ministrul Finanţelor, ministrul Justiţiei, ministru de Interne în guvernele conduse Ion C. Brătianu, iar pe 24 mai 1875 se numără printre membrii fondatori ai Partidului Naţional Liberal.

Ctitor al Şcolii comerciale din Craiova, care astăzi îi poartă numele, a predat aici dreptul comercial (octombrie 1878 - noiembrie 1891), apoi a fost profesor de ştiinţe juridice la Universitatea Bucureşti. Chiţu a fost preşedinte al Societăţii pentru învăţătura poporului român (iunie 1887 - iunie 1888). Pentru merite deosebite în dezvoltarea învăţământului şi culturii româneşti, a fost ales membru titular al Academiei Române pe 27 iunie 1879.
Îmbolnăvindu-se de o maladie grea, Gheorghe Chiţu s-a retras din viaţa publică în 1889 şi a murit după o grea suferinţă pe 24 octombrie 1897, la vârsta de 69 de ani.
<obiectiv>1318, - Casa Maria Tănase - CRAIOVA
Maria Tănase a fost o interpretă română de muzică populară, ușoară, lăutărească, romanțe și teatru de revistă. A fost supranumită Pasărea măiastră (de Nicolae Iorga) și Regina cântecului românesc.
S-a născut în mahalaua Cărămidarilor din București (zona Palatul Copiilor – Parcul Tineretului), fiind al treilea copil al Anei Munteanu, originară din comuna Cârța, județul Sibiu (Țara Făgărașului) și al florarului Ion Coandă Tănase (1877-1958), din satul Mierea- Birnici, jud. Dolj, de pe valea Amaradiei. A avut o soră și un frate: Aurica și François.
În mai 1934 se angajează la Teatrul „Cărăbuș”. Pe 2 iunie debutează în revista Cărăbuș-Express (a lui N. Kirițescu) cu pseudonimul Mary Atanasiu, ales de Constantin Tănase. În același an imprimă Mansarda (romanță de Nello Manzatti) la casa de
discuri „Lifa Record”, aceasta fiind prima imprimare a artistei.
În vara anului 1937 imprimă primele cântece populare la casa de discuri „Columbia”, sub supravegherea etnomuzicologilor Constantin Brăiloiu și Harry Brauner, primele două fiind Cine iubește și lasă și M-am jurat de mii de ori, pe care le-a imprimat cu acompaniamentul tarafului Costică Vraciu din Gorj. Data de 20 februarie 1938 reprezintă debutul radiofonic al artistei. În 1938, Maria Tănase cântă în renumitul restaurant de lux „Luxandra”, acompaniată de orchestra violonistului Petrică Moțoi. Pe 17 august 1938 cântă la încheierea cursurilor de vară ale Universității populare de la Vălenii de Munte (Prahova), unde istoricul Nicolae Iorga o supranumește Pasărea măiastră. În același an se angajează la Teatrul „Alhambra” al lui Nicolae Vlădoianu. În septembrie lansează cu mare succes cântecele Mi-am pus busuioc în păr și Habar n-ai tu în revista Constelația Alhambrei, pe care le imprimă apoi la „Columbia”. Spre sfârșitul anului 1940, Garda de Fier îi interzice să mai apară în public și, din ordinul Ministerului Propagandei, au fost distruse toate discurile de patefon existente cu Maria Tănase în discoteca Radio-ului, precum și matrițele acestora de la casa de discuri Columbia. Ultimul concert al artistei, dinaintea cenzurii, a avut loc pe 20 octombrie 1940, la Teatrul Municipal „Maior Gheorghe Pastia” din Focșani. Ziarul „Timpul”, nr. 1356 din 16 februarie 1941, anunța cititorii reapariția Mariei Tănase într-un program radiofonic. După instaurarea comunismului, în 1952 este solicitată să profeseze la Școala medie de muzică nr. 1 din București, în cadrul unei catedre de cânt popular nou creată. Le-a avut eleve pe Victoria Darvai, Ileana Constantinescu, Natalia Șerbănescu. A cântat în numeroase restaurante și localuri bucureștene (mai ales în perioada interbelică): „Neptun”, „Café Wilson”, „Parcul Aro”, „Luxandra”, „Luther”, „Continental”, „Prispa- naltă” din Piața Obor. În primăvara anului 1963, fiind într-un turneu la Hunedoara cu Taraful Gorjului, află că este bolnavă de cancer la plămâni. Întrerupe turneul, rugând-o pe Mia Braia să o înlocuiască. Pe 2 mai ajunge acasă, în București.
Maria Tănase a avut întotdeauna suflet de oltean. Poate și pentru că tatăl ei, florarul Ion Tănase, s-a născut în sătucul gorjean Mierea Birnicii şi a locuit în tinereţe la Craiova. În Bănie, Maria Tănase a venit în anii grei ai războiului, cănd a susţinut spectacole alături de marii lăutari ai oraşului. Tot de
 
aici a cules folclor. Iar Bănia i-a rămas recunoscătoare, dăruindu-i un muzeu, un festival, o făntănă precum și a ramas ca amintire casa în care a locuit în această perioadă.
<obiectiv>1319, - CASA SCHINA
Casa Schina din Craiova, supranumită “Micul Luvru”, este construită la sfârșitul secolului al XIX-lea în stil renascentist și a aparținut doctorului Constantin Schina, despre care se spune că a fost o perioadă medicul șef al Craiovei.
Constantin Schina s-a născut în Craiova în anul 1860. Bunicul său, medic și el, a fost un grec care a venit în România, profesând la început în Râmnicu Vâlcea, apoi în Craiova. Fiul acestuia și tatăl lui Constantin Schina, a fost sub-prefect și șef de serviciu la Primăria Craiova.
După ce urmează cursurile Facultății de Medicină din București, Constantin Schina devine intern al Spitalelor Civile din București. În 1886 revine în Craiova, unde profesează ca medic al Regimentului I Infanterie și al penitenciarelor Craiova și Bucovăț. În această calitate ține un discurs funebru la înmormântarea doctorului Panteli Negoescu, medicul Regimentului I Artilerie (Cavaler al ordinului Steua României și fost medic al Jandarmilor Călare). Medic secundar al Spitalului Filantropia, Schina se mută din 1891 ca medic primar la Spitalul Th. I. Preda din Craiova (actuala secție de neuropsihiatrie de pe lângă Spitalul Clinic de Boli Infecțioase și Pneumoftiziologie “Victor Babeș” Craiova). În 1905 este numit secretar general al Comitetului Cercului Medico-Farmaceutic din Craiova, iar din 1909 este ales vicepreședinte al
cercului, alături de dr. Vernescu.
Pe lângă pasiunea pentru medicină și știință, Constantin Schina a fost interesat și de mediul cultural- artistic al Craiovei. Membru al Societății Dramatice din Craiova, doctorul Schina a făcut parte, ca președinte, din primul comitet de conducere al Societății Filarmonice din Craiova, înființată în 1904, alături de violonista Valeria Pohl – Graepel (președinte de onoare) și violonistul G. Fotino și G. Vincenz (vicepreședinti).
Conform datelor istorice Casa Schina a fost vândută după 1943 de urmașii doctorului unui avocat craiovean pe nume Popescu. În perioada 1979 – 1996, în clădire a funcționat Muzeul de Istoria Medicinii și Farmaciei “Victor Gomoiu”, fondat de prof. univ. dr. Mihail Șcheau pe baza “Colecției de istoria farmaciei” organizate în 1963 de farmaciștii Gheorghe Cismărescu (1900-1964) și Nicolae Zahacinschi (1919-1988). Nucleul muzeului, donat de dr. Viorica Gomoiu în 1972, îl constituiau piese muzeale adunate de-a lungul vieții de marele doctor și istoric al medicinei Victor Gomoiu. Printre colecțiile muzeului se aflau și două opere de-ale lui Constantin Brâncuși, “Ecorșeul” sau “Jupuitul” (unul din cele patru sau cinci exemplare existente, și al doilea rămas în Craiova, în afară de cel păstrat la Colegiul Național Carol I) și bustul generalului Carol Davila.
După 1996, urmașii avocatului Popescu au revendicat dreptul de proprietate asupra clădirii în care funcționa muzeul. În anul 1997, aceștia au câștigat clădirea în instanță, colecțiile muzeului fiind evacuate. Conducerea Universității de Medicină și Farmacie din Craiova și a Fundației “Victor Gomoiu” au decis transferarea colecțiilor la Universitatea din Târgu Jiu în vederea înființării unei facultăți de medicină. Piesele zac acum în clădirea Facultății de Asistență Medicală, Tehnică Dentară, Artă și Cultură Fizică din Târgu Jiu.
Ulterior, în fosta Casă Schina a funcționat un institut de cercetări. În prezent, Casa Schina este proprietate privată, deținută de familia afaceristului Genică Boerică.
 
<obiectiv>1320, - CASA FERARU
Casa Feraru din Craiova este un monument istoric de arhitectură aflat în apropierea zonei centrale a orașului. Casa, care a aparținut moșierului N. I. Feraru, găzduiește în prezent Institutul de Cercetări Socio-Umane „C. S. Nicolăescu-Plopșor”.
N. I. Feraru a fost proprietarul moșiei Verbița din partea de vest a județului Dolj. Conform site-ului Institutului de Cercetări Socio-Umane, la 26 mai 1912, el ar fi solicitat Primăriei Craiova autorizația pentru a construi „o casă pe proprietatea mea din strada Unirii nr. 140”. Clădirea ar fi fost construită în perioada 1912-1914, cu toate că, pe Lista
Monumentelor Istorice, ea este datată la sfârșitul secolului al XIX-lea. Casa a fost construită în stilul academismului francez după planurile inginerului craiovean Alfred Vincenz. Fost arhitect al Primăriei Craiova, dar și conservator al secției etnografice a Muzeului Olteniei, Vincenz a proiectat pentru numeroși proprietari din Craiova acelor timpuri, aducându-și contribuția la bogăția edilitară a urbei.
Cu o suprafață de 720m2 și patru niveluri (subsol, parter, etaj și mansardă), Casa Feraru este o apariție impozantă în peisajul arhitectural al Căii Unirii. La exterior se remarcă cele două balcoane și ornamentația bogată, în special în partea superioară și la nivelul acoperișului cu luminatoare decorative. Intrarea se face prin curte (nu are ieșire înspre stradă), de unde se intră în holul de la intrare și apoi, urcând câteva trepte, în holul interior. La etaj se ajunge urcând o scară în formă de spirală. La interior ies în evidență stucatura și ornamentațiile, pictura murală executata de pictorul Francisc Trybalski, dar și mobilierul și decorațiunile (tapiserii). Casa Feraru a fost dotată cu sobe în stil renascentist, cu instalații sanitare realizate de Johann Laub și instalații de lumină realizate de inginerul Florea Iliescu.
Edificiul și-a schimbat de numeroase ori proprietarul de-a lungul ultimului secol. În anul 1919, imobilul a fost vândut avocatului craiovean D. Fortunescu, fratele marelui profesor craiovean Constantin D. Fortunescu. Urmașul acestuia, Nicolae D. Fortunescu, l-a vândut în noiembrie 1942 Ministerului Agriculturii și Domeniilor, în vederea funcționării în incinta edificiului a unui laborator veterinar.
Din cauza faptului că a fost considerată improprie pentru Ministerul Agriculturii, fosta Casă Feraru a fost cedată în 1943 Ministerului Învațământului.
Ulterior, clădirea a trecut în patrimoniul altor instituții, fiind sediul Primăriei Craiova, al Asociației Române pentru strângerea Legăturilor cu Uniunea Sovietică (ARLUS), al Casei Pionierilor și al Inspectoratului Școlar.
Începând cu anul 1983, Casa Feraru a găzduit filiala Academiei Române din Craiova, în prezent Institutul de Cercetări Socio-Umane „C. S. Nicolăescu-Plopșor”.
 
<obiectiv>1321, - BISERICA ADORMIREA MAICII DOMNULUI
 Primul lăcaș de cult construit pe locul actualei biserici Mântuleasa a fost o biserică mică de lemn, ridicată la începutul sau jumătatea secolului al XVIII-lea de jupâneasa Despina, soția vistiernicului Strâmbeanu.
Spre finalul secolului, pe locul micuței biserici s-a ridicat din temelie o biserică de piatră, la inițiativa vistiernicului Barbu Știrbei, sprijinit de rafetul (breasla) croitorilor și de alți neguțători craioveni. Datorită aportului semnificativ al rafetului croitorilor din Craiova la construcția bisericii, aceasta a preluat hramul Sf. Pantelimon, patronul breslei croitorilor. Tot aici s-a păstrat și steagul breslei, care a fost luat la finalul secolului al XIX-lea și depus spre păstrare la Corporația Meseriașilor Principesa Ileana din localitate, de unde a dispărut ulterior, în timpul ocupației germane a Olteniei din 1916-1918.
În primii ani ai secolului al XIX-lea, biserica trece printr- un jaf și un incendiu (1801) și un cutremur (1802), dar este rapid reparată. În ianuarie 1838, un nou cutremur lasă fisuri
și urme asupra construcției. În 1896, când biserica este restaurată integral, din cea anterioară nu se mai păstrează decât zidurile naosului și ale altarului.
Odată cu schimbarea aspectului exterior, biserica se înnoiește și cu un alt nume, acela de Madona, ce reprezintă, în forma latinizată de la 1860, vechea denumire românească a bisericii – Maica Domnului. Această schimbare a numelui bisericii în Madona-Mântuleasa este contiguă numelui altei biserici importante din Craiova, Madona Dudu. Cu toate acestea, numele tradițional al bisericii, acela de Mântuleasa, nu a fost afectat. El este întâlnit în cele mai vechi documente ale Craiovei, fiind folosit încă din 1795 în relație cu lăcașul de cult, dar și cu cartierul (mahalaua) din jurul acesteia. Se crede că denumirea “Mântuleasa” vine de la “Mântuitoarea”, numire religioasă a mamei Mântuitorului. O altă ipoteză în legătură cu numele acestei biserici este că acesta provine de la întemeietoarea sa, Despina, soția vistiernicului Strâmbeanu, dar dovezi concrete că vistierniceasa ar fi purtat și acest nume nu au fost găsite.
Din punct de vedere arhitectural, biserica de la 1896 a fost construită în stil gotic bizantin, ca o imitație a bisericii Domnișa Bălașa din București. Din vechea biserică s-a pierdut totul, de la podoabe la vechea pictură, cu excepția unei evanghelii ferecate în argint tipărită la Tipografia Episcopiei Râmnicului în 1794, în timpul Episcopatului lui Nectarie.
Două cutremure importante din secolul al XX-lea (cel din 10 noiembrie 1940, și cel din 4 martie 1977) aduc pagube importante, ceea ce determină noi lucrări de reparare și restaurare în 1979. Pictura bisericii a fost restaurată de artistul plastic Dan Neamu, cel care s-a mai ocupat de restaurarea bisericilor Sf. Apostoli, Sf. Gheorghe – Nou și Sf. Dumitru din Craiova.
Între detaliile arhitecturale care transformă biserica Mântuleasa într-o construcție deosebită se numără grosimea medie a zidurilor de 1 metru, pardoseala de mozaic, catapeteasma de lemn sau vitraliile.

<obiectiv>1322, - CASA NICOLAE ROMANESCU
 Casa Nicolae Romanescu reprezintă locul în care se adunau să-şi apropie sufletele Lucia şi Nicolae Romanescu după ce călătoreau prin Europa, după luni de zile sau chiar ani petrecuţi la Liege sau Paris.
Lumea Craiovei de atunci renaşte cu fiecare filă. Mobilată cu cele mai confortabile şi elegante piese aduse de la Viena, încălzită cu frumoasele şeminee comandate special pentru saloanele modernizate în stilul tuturor rezidenţelor boiereşti de la
Craiova, Casa Romanescu strălucea.
Era frumoasă Casa Romanescu în preajma anului 1894. Perdele albe de muselină fluturau la ferestre, luminaţi de lămpile vieneze, pereţii mătăsoşi aruncau străluciri misterioase; faţada dinspre Calea Unirii colorată în roşu veneţian subtonat îi dădea o notă optimistă, în contrast cu sobrietatea Bisericii Mântuleasa din vecinătate.
Poarta de stejar, cu ghirlande de ramuri şi îngeraşi, parcă aştepta mereu oaspeţi, de când se aprinseseră toate lămpile în gangul boltit.
Nu lipseau din decorul primitoarei case nici scoarţele olteneşti, chilimuri, vase ornamentale de ceramică şi mobilier ţărănesc din lemn sculptat, într-o îmbinare reuşită cu elementele occidentale.
În rochie de mătase densă, cu volane de dantelă, aşa îşi întâmpina Lucia Romanescu oaspeţii. Mesele se serveau în sufrageria de la parterul casei, care avea vedere spre grădină. În eleganţa încăperii, sfeşnicele de argint ori de alpaca, aşezate în linie dreaptă pe mijlocul mesei, trimiteau o tainică lumină pe chipurile celor ce se bucurau de ospitalitatea Romaneştilor.
Mesele începeau deseori cu franţuzeştile hors d’oeuvres. Nu lipsea însă nici ţuica românească, făcută din prunele de pe moşia Cloşani, iar lângă friptură se aşezau mici lubeniţe murate şi, uneori, o frumoasă pâine făcută la ţest, pentru a le aminti celor prezenţi că se află în Oltenia.
Bucatele alese erau purtate pe braţe de bucătarul grec Kiros, îmbrăcat în costumul ţării sale. El era cel care îi răsfăţa deseori pe copiii familiei cu dulciuri însiropate şi care în cadrul meselor festive îi încânta pe oaspeţi nu numai cu prezenţa sa, dar şi cu pricomigdale, corăbioare, baclavale şi sarailii.
Şi atunci când musafirii se retrăgeau spre salon, copiii familiei Romanescu îi delectau deseori. Cel mai mare, Ionel, îi impresiona cu inteligenţa sa sclipitoare. „Pe Nicolae Iorga l-a făcut să afirme: «Ştie prea multe pentru vârsta lui. E un copil bătrân». Pasiunea sa pentru construirea planoarelor era subiect foarte controversat la Craiova. Deseori, spărgea felinarele de pe Calea Unirii cu jucăriile zburătoare pe care le confecţiona cu pasiune“.
Marcel, cel mic, era poetul casei. El avea grijă să impresioneze recitând cu elan din poeziile lui Alecsandri. Admira seratele pe care Lucia Romanescu le organiza în casa lor şi-i plăcea să fie prezent şi să-şi etaleze talentul în faţa doamnelor.
Mai puţin sociabili erau Niculiţă, Alex şi Radu, care cu greu se lăsau convinşi să apară în faţa oaspeţilor. O preferau pe Sevastiţa, femeia adusă de la Lipov pentru treburile casei, care era un adevărat sac cu poveşti.
Ea era cea care îi conducea în lumea poveştilor cu haiduci şi hoţi de cai ori cu strigoi care apăreau noaptea prin cimitirul satului. Nu îi impresionau pe cei mici basmele despre Ileana Cosânzeana.
<obiectiv>1323, - Casa Vârvoreanu, Craiova
Casa Vârvoreanu este una dintre clădire incluse în lista monumentelor istorice a județului Dolj, fiind construită
 
la sfârșitul secolului al XIX-lea. Astăzi în cadrul clădirii funcționează o grădiniță.
Descendenţi din bătrâna Eladă, din pământul lui Homer şi Ulise, Vorvorenii au păşit în Oltenia la sfârşitul secolului XVIII. Într-un timp foarte scurt au reuşit să se afirme între familiile de frunte ale Craiovei. Seriozitatea în muncă şi mai ales iscusinţa de a gestiona fiecare venit, au făcut ca această spiţă boierească să lase posterităţii valori inestimabile.
Vârful de lance în genealogia acestui neam a fost, fără îndoială, Gogu Vorvoreanu (1840 – 1911). Personalitate proeminentă în viaţa urbei, Gogu a parcurs cu succes itinerariul unei mai mult decât generoase cariere. Doctor în drept şi avocat de prestigiu internaţional, a îndeplinit pe rând următoarele demnităţi: primar al Craiovei, Preşedinte al Consiliului Judeţean, membru la Curtea de Apel Craiova, Procuror General, deputat, preşedinte al Consiliului de Administraţie al Băncii Comerţului şi Comandor al Ordinului „Steaua României”, Mare Ofiţer al Ordinului „Coroana României” şi membru activ al Partidului Liberal. Pe lângă calităţile sale incontestabile şi agilitatea politică de care totdeauna dădea dovadă, Gogu Vorvoreanu a fost şi un mare filantrop. De această calitate a dat dovadă mai ales în timpul Războiului de independenţă, dintre anii 1877-1878, atunci când, la rugămintea Majestăţii Sale Carol I, Regele României, a transformat una din locuinţele sale în spital pentru îngrijirea răniţilor.
S-a căsătorit cu distinsa domnişoară Polina Vrăbiescu, descendentă a unei familii de mari proprietari, bine situată în ierarhia burgheză a Băniei, având 9 urmași, trei băieţi şi şase fete: Aurelia, Zoe, Eliza, Constantin, Polineta, Ioan, Eleonora, Angela şi Gheorghe (Goguleţ). Prin căsătoriile de mai târziu, Vorvorenii au ajuns să domine întreaga viaţă a oraşului. În arborele genealogic au apărut nume noi precum: Pleşia, Geblescu, Călinescu, Brătăşianu sau Prodan, sonore prin poziţie socială, avere sau carieră. Cu toate acestea, în cronica familiei putem descoperi şi partea tristă a istoriei. Patru dintre vlăstarele Vorvorenilor, Ioan, Goguleţ, Eleonora şi Angela, au murit la scurt timp de la naștere.
Ziua de 24 ianuarie 1911 stă înscrisă în istoria Craiovei cu litere cernite. La orele 11 şi jumătate, clopotele Bisericii „Sfinţii Arhangheli” au început să bată, anunţând moartea lui Gogu Vorvoreanu, emblema celei mai puternice familii boiereşti din Oltenia.
A lăsat în urmă o avere imensă şi cu greu de estimat. O parte din proprietăţile deţinute au fost consemnate în cadrul partajului întocmit după înmormântare.
Cel care a purtat mai departe în timp blazonul familiei a fost Costinel. Echilibrat şi inteligent, asemenea tatălui, tânărul s-a străduit să păstreze laolaltă toate bunurile şi podoabele Palatului, într-o perioadă critică pentru ţară. Prezenţa trupelor germane în Craiova între 1916-1918 a determinat transformarea reşedinţei Vorvoreanu în sediu comandamentului german. Cu toate acestea, lucrurile de valoare au rămas la locul loc. Împreună cu soţia Margareta şi fiii George şi Ioan, Corstinel Vorvoreanu a rămas la căpătâiul mamei sale, până în anul 1944, atunci când a trecut la cele veşnice.
<obiectiv>1324, - CASA RUSĂNESCU
Clădirea datează de la sfârșitul secolului al XIX- lea (aproximativ 1870-1900) și a fost construită pentru a servi drept locuință familiei Rusănescu. Rusăneștii erau o familie boierească ce își trăgeau numele de la moșia cu același nume din Olt (fostul județ Romanți) pe care o dețineau. Fără să facă parte din marile familii boierești din Oltenia, Rusăneștii s-au remarcat prin câțiva reprezentanți de seamă, care au deținut funcții importante (vtori vistieri, pitari, serdari), au ctitorit biserici și au deținut moșii în zonă (Pieleștii de Sus). De asemenea, aceștia s-au înrudit cu alte familii boierești, precum familia Pleșia.
 
În edificiul construit de acesta au avut loc niște evenimente memorabile de la sfârșitul Primul Război Mondial, aici fiind păstrată o arhivă a unor organizații unioniste de la Paris. Mai mult, așa cum stă scris și pe plăcuța de la intrarea în imobil, “În această casă a familiei Ștefan D. Rusănescu s-au desfășurat în anii 1915-1916 întruniri ale marilor oameni politici și patrioți în slujba făuririi României Mari.” În “Istoria ilustrată a Craiovei”, apărută la Craiova în 1997, se specifică faptul că în Casa Rusănescu au avut loc “întâlnirile lui Take Ionescu, Vasile Lucaciu, Octavian Goga, Nicolae Titulescu, care au coordonat acțiunile unioniste din Oltenia”.
Urmașii primilor proprietari au folosit casa tot cu destinația de locuință. După ce a fost naționalizată, Casa Rusănescu a avut diverse destinații, o perioadă funcționând aici sediul echipei de fotbal FC Știința U Craiova (până în 2006). După ce, în anul 2009, imobilul a făcut obiectul unor acțiuni în justiție, el este acum în proprietatea municipalității și găzduiește birouri administrative și sala de oficiere a căsătoriilor din cadrul Serviciului Public Comunitar de Evidență a Persoanelor.
Casa Rusănescu are o suprafață construită de 579 mp cu un regim de înălțime fără subsol, cu parter, etaj și pod, și o curte interioară. Casa este un amestec de stiluri, incluzând caracteristici ale stilurilor Art Deco, baroc târziu sau vienez. La exterior se remarcă paramentul bogat ornamentat în jurul intrărilor, al ferestrelor și al cornișelor, cu tencuieli decorative din mortar de ciment, balconul închis de deasupra intrării principale și acoperișul de tablă cu luminatoare. La interior, edificiul prezintă panouri decorative pe pereți și tavane, vopsite în ulei pe zid și ulei pe lemn la tâmplării, un vitraliu la etaj, deasupra holului și casei scării, și o scară monumentală accesibilă prin intrarea secundară (prin curtea interioară).
Casa a fost restaurată în anul 1999, prin lucrările realizate fiind refăcute finisajele interioare (picturile, stucaturile în foiță aurită, tavanele, oglinzile și luminatorul din vitraliu).
<obiectiv>1325, - Casa Diamantopol, Craiova
Casa Diamantopol este una dintre clădire incluse în lista monumentelor istorice a județului Dolj, fiind construită la sfârșitul secolului al XIX-lea.
Originea numelui actual al orașului este subiectul multor controverse și plutește în legendă; singurul lucru care se poate spune cu certitudine este că numele vine de la slavonescul "kral" (rege, crai).
Perioada 1880 – 1906 din istoria orașului, este denumită Craiova Felix. Aceasta avea să fie perioada cea mai înfloritoare de până atunci, cucerirea independenței naționale, împroprietăririle cu pământ, construcția căii ferate Craiova - București, dezvoltarea
industriei și vieții cultural-artistice aveau să transforme orașul.
Spre sfârșitul secolului al XIX-lea, Craiova - cu cei peste 40.000 de locuitori - era un oraș ce avea mici fabrici și ateliere de produse chimice, mașini agricole, arte grafice, tăbăcarii, textile, materiale de construcții, industria alimentară etc.
În anul 1900, Craiova deținea 924 de firme cu un caracter industrial (dintre care 20 aparțineau industriei mari). Se afirmă și comerțul bancar, la începutul secolului al XX-lea existând deja 6 banci și 2 case de schimb valutar.
În 1887, la Teatrul Theodorini, se aprind primele becuri electrice. La 26 octombrie 1896 intră în funcțiune uzina electrică a Craiovei (cu echipamente AEG - Allgemeine Elekticitats-Gesellschaft), având o putere instalată de 310 cai-putere și care alimenta 365 de lămpi de pe 39 de străzi într-o rețea de 30 de kilometri. Craiova a fost primul oraș al României alimentat cu curent electric pe baza de motoare cu combustie internă.
În această perioadă aveau să fie construite Palatele Vorvorenilor și Jean Mihail. Tot în această perioadă (1890 ) este proiectat fostul Palat de Justiție (astăzi sediul central al Universității) de arhitectul Ion Socolescu. Edificiul este o ilustrare a neoclasicismului în arhitectură. Catedrala actuală Sfântul Dumitru a fost ridicată în 1889 pe locul fostei biserici distruse de cutremurul din 1840 în vatra veche a orașului. A fost inaugurat, după planurile arhitectului francez Lecomte de Nouy, parcul
 
Romanescu (denumit inițial Parcul Bibescu) unul dintre cele mai mari parcuri urbane europene. Au fost înființate Grădina Botanică și parcul pădure Terasa Jiului. S-a reușit și refacerea parcului "Mihai Bravu" (lîngă actualul sediu al facultății de agronomie). Clădirea Colegiului National Carol I a fost construită între anii 1895-1896 dupa planurile arhitectului Toma Dobrescu. Complexul Minerva a fost construit între anii 1898-1903. Toate fac parte și azi din patrimoniul cultural al orașului.
<obiectiv>1326, - CASA BOICESCU
Casa Boicescu, edificiu aflat în centrul orașului Craiova, pe Calea Unirii, la numărul 44, a fost construită la sfârșitul secolului al XIX-lea.
Casa Boicescu face parte dintr-un șir de case în regim închis de construcție (case înșiruite), construcții asemănătoare sau identice construite la dreapta-stânga unui perete comun, după un plan simetric.
Ceea ce este specific pentru această construcție este faptul că a fost ridicată de către și pentru doi proprietari, după cum arată și plăcuțele ce indică faptul că găzduiește două clădiri monumente istorice: în dreapta, la numărul 42, este Casa
Eskenazy, iar în stânga, la numărul 44, se găsește Casa Boicescu.
Clădirea este structurată pe două etaje (parter și etaj). La parter există două spații cu activitate comercială (patiserie – gogoșerie în Casa Eskenazy și atelier de yale și copiat chei în Casa Boicescu), separate de intrarea principală în edificiu, care oferă acces printr-o pasarelă la spațiile plasate simetric la etajul superior, precum și la curtea interioară.
Se crede că familia Boicescu care a deținut imobilul la sfârșitul secolului al XIX-lea în Craiova este aceeași cu familia de arendași care, la începutul aceluiași veac, deținea o mare parte din moșia Zătreni, din județul Vâlcea, inclusiv Cula Zătreanu și Conacul Boicescu. Arendașul Mitiță Boicescu, provenit din Bulgaria, a împărțit moșia celor patru copii ai săi, Maria (Mița), Elena, Marieta și Nicolae Boicescu, acesta din urmă înstrăinând-o ulterior.
Mița Boicescu s-a aplecat asupra operelor filantropice în satul natal, unde a ajutat la construcția primei școli din comună și a unei școli de meserii și la renovarea bisericii din sat.
Despre ea se știe că, neavând copii, a lăsat moștenire partea sa din avere unui nepot, Hristea, care trebuia să-i dea o rentă anuală, și s-a retras împreună cu familia la Craiova, unde deținea mai multe proprietăți.
<obiectiv>1327, - CASA ESKENAZY
Proprietate a familiei Eskenazy, Casa Eskenazy a fost construită la sfârșitul secolului al XIX-lea în centrul orașului Craiova, și se află pe Calea Unirii, la numărul 42.
Casa Eskenazy face parte dintr-un șir de case în regim închis de construcție (case înșiruite), construcții asemănătoare sau identice construite la dreapta-stânga unui perete comun, după un plan simetric. Ceea ce este specific pentru această construcție este faptul că a fost ridicată de către și pentru doi proprietari, după cum arată
  
și plăcuțele ce indică faptul că găzduiește două clădiri monumente istorice: în dreapta, la numărul 42, este Casa Eskenazy, iar în stânga, la numărul 44, se găsește Casa Boicescu.
Clădirea este structurată pe două etaje (parter și etaj). La parter există două spații cu activitate comercială (patiserie – gogoșerie în Casa Eskenazy și atelier de yale și copiat chei în Casa Boicescu), separate de intrarea principală în edificiu, care oferă acces printr-o pasarelă la spațiile plasate simetric la etajul superior, precum și la curtea interioară.
Casa Eskenazy și-a primit numele de la familia Eskenazy (sau Eschenazy / Eskenasy / Eschenazi), una dintre familiile de evrei din Craiova care a dat orașului la finalul secolului al XIX-lea și începutul secolului al XX-lea mulți intelectuali: doctori, avocați, dar și personalități în domeniul bancar.
Înainte să devină proprietatea acestora, casa a găzduit Pensionul Settelin, conform raportărilor lui Th. I. Ionescu din cartea „Scurt istoric al învățământului particular din Craiova” din 1906.
În anul 1885, frații Așer și Lazăr Eschenasy dețineau un magazin de manufactură în str. Unirii, nr. 40, pe locul actualei Case Eskenazy, numit “Frații Așer Eskenasy”.
La aceeași dată, cei doi frați, cunoscuți zarafi și en grosiști de diferite mărfuri și cereale, mai aveau un „comptuar de schimbu şi scomptŭ” în Mahalaua Sf. Treime, str. Unirii, nr. 70, și un atelier de tăbăcărie în Mahalaua Sf. Dimitrie, str. Grădinarilor, nr. 5634.
Tot în acele vremuri a fost înființată în Craiova și Banca Eskenazy, unde frații Așer Eskenasy, bancheri și cămătari, practicau dobânzi de 20-24% pe lună.
Ulterior, banca a intrat în faliment în timpul Marii Crize Economice din 1929 – 1933, alături de alte bănci din România deținute și conduse de evrei, cum era și Banca Berkowitz din București.
<obiectiv>1328, - HOTEL MINERVA
Aceasta clădire a fost construită între anii 1898 şi 1903 după planurile arhitecţilor Thoma Dobrescu şi D. Nedelcu. Clădirea a fost construită pe terenul ce era atunci proprietatea epitropiei Madona Dudu. Documentele vremii vorbesc de un contract încheiat la 23 noiembrie 1896 între epitropii Bisericii Madona Dudu din Craiova (Gh. Anghelescu şi A. Carianopol) şi arhitectul Th. Dobrescu din Bucureşti „pentru facerea planurilor reconstruirei unui nou local în Oraşul Craiova în locul celui dărâmat numit Casinul Minerva, al cărui cost să nu treacă, fie cât posibil suma de 500 mii lei“. Clădirea urma să aibă magazin, o cofetărie şi o
cafenea iar în pivniţe şi sub soluri vor fi amenajări pentru laboratoriile Cofetăriei. În corpul principal al clădirii urma sa fie amenajat un Club şi camere pentru hotel. Maiestuoasa clădire va aduna laolaltă nume importante ale vremurilor ce s-au scurs, devenind simbolul Craiovei de odinioară, dar şi un adevărat altar al culturii la care au îngenuncheat artişti de mare valoare ale unor timpuri de altă dată. De pe scena de la Minerva au pornit în drumul lor încununat de succes Madelaine şi Manu Nedeianu, Iordănescu Bruno, Ion Vasilescu, Mia Braia, Ioana Radu, Dorina Drăghici, Petre Alexandru şi mulţi, mulţi alţii. De asemenea, aici s-au născut idei, s-au făurit planuri, s-au dezbătut problemele artei vremii. Aici au putut fi văzuţi Amza Pellea, Gheorghe Cozorici, Constantin Rauţchi, Silvia Popovici, Sanda Toma, Ioana Bulcă, Andreea Năstăsescu, Rodica Tăpălagă, Ioana Măgură, Vasile Constantinescu, Vasile Niţulescu, Remus Comănescu, Geo Barton, George Mărutză sau Costel Rădulescu şi alţii. Minerva a găzduit şi oameni importanţi ai lumii: Generalul Charles De Gaule, Ciu En Lai sau Nikita Hruşciov.
Stilul arhitectonic este unul mai puţin întâlnit la noi, inspirat de arhitectura arabă / maură. Sunt specifice pentru acest stil golurile de uşi sau ferestre închise la partea de sus cu un arc mai mare de
 
180 grade, golurile închise în arc de 180 de grade şi multilobate, precum şi decoraţia geometrică policromă.
Pe vremuri existau la parter, prăvălii, iar la etaj, saloane mari şi elegante, unde se jucau cărţi şi biliard, aici neputând intra oricine, luxul şi, mai ales, preţurile nefiind la îndemâna oricui, aşa că cele mai dese personaje care îi treceau pragul erau din rândul boierilor craioveni.
Arhitectul Toma Dobrescu, face parte din prima generație de arhitecți români formați la Școala de Arte Frumoase din Paris. A luptat alături de ceilalți arhitecți români împotriva arhitecților străini care- și înființau birouri în România și „acaparau” lucrările. A fost unul dintre cei mai fecunzi constructori de la începutul secolului XX. A construit în București, dar și în multe localități din țară. Lucrările sale au fost realizate în stilul eclectic, al academismului francez, și cuprind o mare varietate de programe de arhitectură: clădiri publice, reședințe private, biserici.
<obiectiv>1329, - HOTEL NEW YORK
Construit la cumpăna dintre secolele XIX-XX sub numele de Hotel Geblescu, a surprins la acea vreme prin luxul și silueta sa impunătoare. Clădirea fostului hotel, evaluată la 10 milioane de euro, se află pe lista monumentelor istorice din anul 1975. În prezent, celebrul hotel de altădată găzduiește clubul de fotbal FC Universitatea Craiova, redacția cotidianului Ediție Specială și o cofetărie.
Hotelul Geblescu, devenit apoi Hotelul “New York”, avea la parter celebra cofetărie “Borănescu”, a cărei faimă, ani de zile, va sta alături de celebrele cofetării bucureștene “Capșa”, “Athenee Palace” și “Nestor”. La subsolul hotelului era un local numit “La Tunel”
care avea în anii crizei o reclamă în versuri: “Criza vreți să n-o simțiți, / Cu toți la «Tunel» porniți, / Bei, mănânci pân’ te faci praf / Știți, mai cântă și-un taraf, / Iar la ziuă, când te faci turtă, / Să iei o ciorbă de burtă / Și pe urmă să bei iar / Un Nectar sau un Cotnar / Căci de Drăgășani e via / Și-l bei doar la... Eremia”.
Unul dintre corsourile Craiovei acelor vremuri gravita, fără îndoială, în jurul luxosului Hotel Geblescu, clădire cu două etaje ce se mândrea cu 54 de camere modern decorate. Hotelul a devenit rapid centrul vieții mondene a acelor vremuri. Alături de alte hoteluri celebre, Hotelul Geblescu mai era și un cunoscut loc propice pentru aventurile nocturne. Femeile care vindeau plăceri aveau camere închiriate permanent la acest hotel, iar clienții lor nu ezitau să le finanțeze. În apropierea hotelului se mai afla cofetăria lui Cacaliceanu, care avea deasupra Clubul Tinerimii, urma o berărie, grânăria lui Valentin Cohn, casele lui Gheorghe Chițu și Iorgu Căletzeanu, iar peste drum de el s-a ridicat la scurt timp un alt hotel luxos, Hotelul Minerva.
În anii interbelici, hotelul și-a schimbat de mai multe ori numele și proprietarul.
În 1924, în urma unei licitații, Nicolae Dragomir, cetățean român stabilit în America, a cumpărat clădirea și a renovat-o, transformând-o într-un hotel cu 65 de camere, frumos mobilate și dotate cu cele mai moderne instalații de apă, lumină, rețea telefonică și canal. Numele hotelului s-a schimbat și el în Hotel “New York”. Reclama acelor vremuri spunea că prețurile erau convenabile și că, printre facilitățile de care dispuneau clienții, era și faptul că puteau face baie la orice oră din zi și noapte. Dragomir nu a apucat să se bucure prea mult de investiția sa, murind cinci ani mai târziu și lăsând în urmă un testament disputat și în ziua de astăzi.
În 1934, hotelul a trecut în proprietatea unui anume Petrică Teodorescu. Din 1948 până în 1977, Hotelul “New York” a funcționat sub numele de Hotel București. După cutremurul din 4 martie din acel an, hotelul a fost desființat datorită gravelor avarii suferite. Clădirea a găzduit ulterior sedii de întreprinderi, precum cel al UFET Dolj (Unitatea Forestieră de Exploatare și Transport).
 
Timp de aproape 30 de ani, la parterul fostului hotel, pe latura de pe Calea Unirii, a funcționat un bufet “Expres”. Pe cealaltă parte a clădirii, cea dinspre Strada Sf. Dumitru, se afla o populară cofetărie de stat, numită “Aida”, intrată în faliment în jurul lui 1990 și preluată în patronaj privat.
<obiectiv>1330, - BISERICA SFÂNTUL ILIE
Biserica actuală a fost construită pe locul unei biserici mai vechi, ridicată în secolul al XVIII-lea de boierii Otetelișeni. Biserica cu hramul Sf. Ilie. ctitorie a vornicului Ilie Otetelișanu, a fost zidită în secolul al XVIII-lea fiind considerată cea mai veche biserică de zid construită în sec. al XVIII-lea în Craiova.
Biserica vornicului Ilie Otetelișanu avea dimensiuni reduse și un singur turn, dar a fost înzestrată de ctitor cu argintărie, veșminte și cărți, dar și moșii. Locul în care a fost construită era unul dintre cele mai aglomerate din oraș, la granița dintre târgul
permanent al Craiovei și așa-numitul Târg de Afară, care în timp va ajunge să poarte numele mahalaua Sf. Ilie.
În ziua de 23 ianuarie 1838 s-a produs un cutremur foarte puternic, de 7,5 grade pe scara Richter, care a afectat multe clădiri din Craiova, printre care și biserica Sf. Ilie, când „turnul bisericii a crăpat în trei locuri, au crăpat doi stâlpi în interior, căzând și tencuiala”. În urma acestui cutremur, vornicul lordache Otetelișanu și epitropul Grigore Otetelișanu îi fac bisericii reparații capitale, care îi schimbă cu totul înfățișarea. Astfel, turla bisericii va fi dărâmata, acoperișul se va face în două părți, spre est și vest se vor face două frontoane triunghiulare în loc de acoperiș, se va desființa pridvorul, deasupra ușii i se va monta o marchiză semiconică drept adăpost, acoperită cu tablă, și se va modifica exteriorul bisericii (se vor dărâma brâul și ornamentele în stil brâncovenesc). Turnul clopotniță va fi și el învelit cu tinichea, dar își va păstra forma inițială până în 1889. Despre clopotnița de la Sf. Ilie se spune că ar fi fost construită pe 7 etaje, fiind mai înaltă decât vestitul turn al Colței din București. Amvonul bisericii a fost lucrat de Ioniță tâmplarul și Gheorghe Ocruțchi fierarul. Pictura noului lăcaș va fi încredințată în 1840 lui Barbu și lui Petre, zugravi din Craiova, dar rezultatele nu sunt pe plac epitropilor, care îl însărcinează cu această sarcină pe pictorul Constantin Lecca. Între anii 1889-1890, lăcașul de cult va fi refăcut în forma actuală de familia Otetelișanu. Planurile noii biserici erau întocmite de arhitectul Fr. Springer, iar antrepriza de antreprenorii Giuseppe Trolli. Piatra de fundație s-a pus pe 7 iulie 1889, la mai puțin de o lună după demolare, și construcția bisericii s-a terminat la 30 august 1890. Vitraliile bisericii au fost executate de firma Ziegler și Schmidt din București (care a executat și vitraliile cavoului Iuliei Hașdeu din Cimitirul Bellu din București), în timp ce pictura (portretele ctitorilor și icoane din catapeteasmă) va fi executată în perioada 1892-1893 de cunoscutul pictor bucureștean Ioanid, sub directa supraveghere a maestrului și profesorului său Gheorghe Tăttărescu, fiind ultima biserică pictată de acesta. Sfințirea noii biserici a avut loc la 19 septembrie 1893. Biserica Sf. Ilie a fost din nou catedrala orașului din anul 1890 până la 26 octombrie 1933, când s-au finalizat lucrările de construcție a catedralei Sf. Dumitru.
La începutul anului 2015, filiala Oltenia a Ordinului Arhitecților din România a organizat un concurs de idei privind amenajarea spațiului public prin deschiderea curții Bisericii Sf. Ilie. Acțiunea a făcut parte din un proces mai amplu de activare și revitalizare a centrului vechi al orașului Craiova. Cu această ocazie a fost desființată grădina, a fost demolat gardul metalic pe soclu de cărămidă al bisericii, a fost demontată crucea din marmură a mormântului aflat în curtea bisericii, iar acesta a fost transformat într-o piesă de mobilier urban.
 
contemporan.
<obiectiv>1331, - FILARMONICA CRAIOVA
 Orchestra Simfonică a fost realizată de personalități muzicale, cum ar fi Constantin Silvestri, Mihai Brediceanu, Sergiu Comissiona, Erich Bergel, Cristian Mandeal, Emil Simon, Camil Marinescu, Horia Andreescu (România), Alexandr Dmitriev (Rusia), Kurt Adler (SUA), Wolfgang Grohs (Austria), Carmen morală (Peru), Ivan Marinov (Bulgaria), Andre Neve (Franța), Stanislav Wislocki (Polonia) și a colaborat cu soliști celebri precum Lola Bobescu, Ion Voicu, Valentin Gheorghiu, Eugen Sârbu, Silvia Marcovici, Ileana Cotrubas, Viorica Cortez, Mariana Nicolesco, Dan Grigore (România), Pavel Kogan, Igor Oistrakh, Vladimir Viardo, Alexander Slobodianik, Mihail Homitzer (Rusia), José Manuel Esteban (Spania), Thierry de Brunhoff, Pierre Yves Artaud (Franța) , Weimar Stanley (SUA), Marcella Crudeli, Fausto Zadra (Italia) etc.
Orchestra simfonică a fost invitată în Italia pentru a efectua, la concertele de vară, împreună cu Katia Ricciarelli - celebra soprană italian din lume - și să participe la "Cursuri Internaționale pentru Tineri Dirijori" din Manfredonia, Alessandria (Italia), Corsica (Franța), " competițiile internaționale pentru tineri Soliști "(finales cu orchestra), în Italia:" GB Viotti "(Varallo)," Rodolfo Lipizer "(Gorizia)," Citta di Cantu "(Como); în Franța: Festivalul Internațional "Les Nuits Pianistiques" (Aix-en- Provence); Festivaluri Opera din Germania și Italia (Spoleto).
Repertoriul simfonic al orchestrei cuprinde, printre altele, simfoniilor integrale de Haydn, Mozart, Beethoven, Schubert, Schumann, Mendelssohn-Bartholdy, Brahms, Ceaikovski, Bruckner, Rachmaninov; Simfoniile nr. 1, 2, 4 și 6 de Mahler; Simfoniile nr. 1, 5, 8, 9 și Camera Simfonia de Șostakovici; "La Mer", "Prélude à l'après-midi d'un faune" de C. Debussy; "Bolero" de M. Ravel; Simfonica Poezii "preludiul", "Orfeu", "Tasso", "Faust", Simfonia de Liszt; Simfonica Poezii "Don Juan", "Zarathustra", "Don Quijote", "Till Merry Pranks Eulenspiegel lui", "Moarte și transfigurare", R. Strauss; "Pasărea de Foc", "Le Sacre du Printemps", "Petrușca" de Stravinski; Concertul pentru orchestră de Bartok.
În 1957 s-a fondat, Orchestra de Cameră a Filarmonicii „Oltenia”, specializată, la început, în promovarea muzicii preclasică și clasică. În zilele noastre, repertoriul este diversificat apreciabil, incluzând, de asemenea, cea mai mare parte a muzicii contemporane. Orchestra de Cameră a participat la numeroase turnee internaționale artistice în Italia, Franța, Germania, Olanda, Bulgaria.
Corul Academic al "Olteniei" Filarmonica din Craiova, una dintre cele mai valoroase ansamblurile artistice ale acestui gen în țara noastră, a fost creată în 1953.
Filarmonica din Craiova, o instituție bine-cunoscută în viața muzicală românească, a fost fondată în 1904 și înființată în 1947 printr-un decret regal. Activitatea din prezent este susținută de Orchestra de simfonie, Orchestra de Cameră, Corul Academic și alte ansambluri.
Aproximativ
profesioniști
simfonică.
capodopere ale muzicii simfonice, opere, oratorii, parastase, bijuterii muzicale, aranjamente de piese de jazz celebre, care acoperă o perioadă istorică mare, de la baroc la
80 de
muzicieni orchestra cuprinde
formează Repertoriul

<obiectiv>1332, - PALATUL ADMINISTRATIV
 Construit în prima parte a secolului al XX-lea după planurile arhitectului Petre Antonescu, în stilul neoromânesc promovat de Ion Mincu, edificiul găzduiește astăzi două dintre cele mai importante instituții ale județului: Prefectura și Consiliul Județean Dolj.
Palatul Administrativ – sau Palatul Prefecturii, așa cum mai este el cunoscut –, a fost construit la începutul secolului al XX-lea, cel mai probabil între 1912-1913 (anul începerii construcției diferă de la sursă la sursă, de la 1907 / 1909 / 1910 / 1912). Se spune că prim-
ministrul Ion I. C. Brătianu, prezent la Craiova la întrunirea liberală din 24 iunie 1909, ar fi fost de față la așezarea actului la fundația clădirii. Pentru construcția palatului pe fostul teren al familiei Hagiade și amenajarea pieței din fața sa, istorisirile vremii spun că ar fi fost demolat un cartier întreg de maghernițe.
Constructorul desemnat de Antonescu pentru construirea Palatului Administrativ a fost Giovanni Batista Peressutti, cel care ulterior a contribuit la ridicarea în Craiova a numeroase clădiri monumentale (printre ele Banca Comerțului – azi Primăria Craiovei, Casa Albă, Casa Carianopol – azi Comandamentul Jandarmeriei Dolj, Facultatea de Agronomie, Policlinica nr. 2 a Spitalului Filantropia, reconstruirea Colegiului Carol I după incendiul din 1930, Sala de spectacole a Teatrului Liric, Casa și Moara Barbu Drugă, Casa Constantin Neamțu etc.). Peressutti, stabilit în Craiova în 1908, cu un an înainte ca Petre Antonescu să proiecteze Palatul Administrativ, era un mai vechi prieten al arhitectului, pe care îl cunoscuse în Padova (Italia).
Palatul este o clădire de dimensiuni monumentale, construită din piatră, cărămidă și beton armat, în stil neoromânesc, dispusă sub forma literei E pe un plan simetric față de verticala turnului central. Edificiul prezintă două fațade principale ce corespund intrărilor în clădire, spre vest (înspre Piața Mihai Viteazul) și spre est (înspre English Park), celei dinspre vest fiindu-i acordată o importanță mai mare.
Din punct de vedere estetic, decorația fațadelor se remarcă prin numeroasele elemente originale, dar care reinterpretează elementele specifice vechii arhitecturi românești: acoperișul cu învelitoare din țiglă smălțuită de culoare verde cu elemente decorative din tablă de zinc și lucarnele, logiile, balcoanele și bovindourile de pe fațada etajului pe corpurile laterale ale fațadelor, decroșurile în consolă, arcurile trilobate de la ferestre, ancadramentele ferestrelor, coloanele, frizele și soclul din piatră, brăiele decorative sau jgheaburile pentru preluarea apei de ploaie, modelate cu motivul funiei răsucite.
Atracția arhitectului Petre Antonescu față de arhitectura tradițională este vizibilă și în conceperea și tratarea interiorului Palatului Administrativ, în centrul căruia se află scara mare de onoare, ce oferă acces spre sălile de recepție, de consiliu și birourile instituțiilor găzduite în clădire. Se remarcă, de asemenea, și luminatorul din tavan, dispus exact deasupra scării de onoare, prin intermediul căruia este luminat natural tot holul edificiului.

<obiectiv>1333, - STATUIE MIHAI VITEAZUL
 Ideea unei statui la Craiova a marelui voievod, care este legat de oraș şi prin faptul că a deţinut dregătoria de mare ban înainte de a fi domnitor, datează de la începutul secolulul 20.
În 1913 s-a constituit un comitet de iniţiativă pentru ridicarea unui monument închinat lui Mihai Viteazul la Craiova. În 1927, societatea „Prietenii Ştiinţei“ propunea ca loc de amplasament Piaţa Unirii. În 1933 s-au adresat Primăriei Capitalei cu rugămintea de a muta statuia lui Mihai Viteazul la Craiova, în cazul în care la Bucureşti se va ridica una mai mare.
Sculptorul D. Pavelescu-Dimo pregătise o machetă pentru realizarea unui monument deosebit de frumos închinat marelui voievod, care însă nu s-a materializat. Din păcate, craiovenii a trebuit să aştepte mulţi ani până să vadă pusă pe amplasament actuala statuie, după ce stătuse mulţi ani în curtea Muzeului de Artă, din diverse motive.
Născut în 1557, Mihai Viteazul a devenit domn al Ţării Româneşti în toamna anului 1593, fiind simultan domnitor al Transilvaniei între 1599 şi 1600, precum şi domn al Moldovei în 1600. Confruntându-se cu marile puteri ale vremii - otomanii, Habsburgii, polonii - Mihai Viteazul a înfăptuit ceea ce nici unul din înaintaşii săi nu izbutiseră, realizând - pentru scurt timp -
independenţa dublată de unitatea naţională.
Biruitor la Călugăreni, Târgovişte şi Giurgiu, iar apoi la Şelimbăr şi Guruslău, sfidând puterea armatelor otomane şi pe cele ale lui Andrei Báthory, principele Transilvaniei şi suzeranul Ţării Româneşti, precum şi oştile polone în Moldova, Mihai Viteazul devenea „Restitutor Daciae", potrivit menţiunilor izvoarelor contemporane, care recunoşteau astfel, în mod indirect, identitatea spaţiului dacic cu cel al etnogenezei românilor.
La 1 noiembrie 1599, Alba Iulia a devenit capitala tuturor românilor, domnitorul aducând sub stăpânirea lui „şi hotarul Ardealului, pohta ce-am pohtit, Moldova, Ţara Românească!".
Numele şi figura lui Mihai Viteazu sunt şi vor fi păstrate în moştenirea sacră a românilor de pretutindeni.
În ziua de 16 august 1601, Mihai Viteazul, în fruntea oastei sale, a pornit spre Turda, unde şi-a stabilit tabăra. Acolo, în dimineaţa zilei de 19 august, a fost asasinat mişeleşte din ordinul Împăratului Rudolf al II-lea, de către generalul Gheorghe Basta.
Corpul lui Mihai Viteazul a rămas la Câmpia Turzii, iar capul său fost înmormântat la Mănăstirea Dealu aflată în apropiere de Târgovişte.
<obiectiv>1334, - HOTEL PALACE
Imobilul în care funcționează sediul secundar al Primăriei Craiova, de pe strada „Al. I. Cuza” nr. 1, datează din perioada 1900-1905 și se află pe lista monumentelor istorice.
Potrivit datelor de arhivă, clădirea a fost concepută de la bun început ca să aibă două destinații.
Aici trebuia să funcționeze un hotel, dar și un sediu de bancă.
Pentru a îndeplini prima utilitate, Hotelul Palace a fost conceput în maniera specifică pentru
 
majoritatea hotelurilor de început de secol XX din București.
Ca și în capitală, hotelul a fost așezat pe colț, cu două fațade principale și intrări și apartamente situate chiar pe colțul clădirii.
Dubla utilitate a clădirii se vede însă în interior. Arhitecții vorbesc despre o concepție aparte de „clădire în clădire” care se observă de cum intri în imobil. Parterul și etajul întâi au fost amenajate cu un hol interior mare și multe ghișee pentru a servi ca sediu de bancă.
La etajele doi, trei și mansardă sunt apartamentele în care au fost cazați clienții hotelului Palace.
Cel mai interesant element de decor al imobilului este luminatorul principal. Plasat la etajul întâi, funcționează ca o „grădină de lumină”, în descrierea specialiștilor. Clădirea a avut, de asemenea, multe zugrăveli frumoase și lambriuri, în special în încăperile hotelului, dar care s-au deteriorat de-a lungul timpului.
Cinci cutremure au trecut peste acest imobil, începând cu cel din 1908 și terminând cu cel din 1990, și i-au afectat puternic structura de rezistență. În ciuda faptului că urmele timpului se văd cu ochiul liber peste tot în clădire, autoritățile locale spun că nu s-a făcut nici o lucrare de consolidare, nici măcar după cutremurul din 1977.
Fostul Hotel Palace are tencuieli realizate cu praf de piatră.
Soclul şi câmpul finisajelor de la nivelul parterului sunt realizate din mozaic buciarda.
<obiectiv>1335, - MUZEUL DE ARTĂ
Somptuosul palat al lui Jean Mihail este considerat a fi unul dintre cele mai frumoase monumente de arhitectură civilă din oraș. Construit între 1898 și 1907 de arhitectul Paul Gottereau la comanda lui Constantin (Dinu) Mihail, palatul este un minunat exemplu de arhitectură eclectică europeană și academism francez.
Palatul a fost construit pentru a-i servi drept reședință particulară lui Constantin (Dinu) Mihail, latifundiar și om politic, fiu al marelui arendaș și moșier aromân Nicolachi Mihail, venit în Oltenia din Macedonia la începutul secolului al XIX-lea. Cu realizarea
planurilor reședinței a fost însărcinat arhitectul Curții Regale, francezul Paul (Alfred Jules Paul) Gottereau.
Din punct de vedere arhitectural, Palatul Jean Mihail aparține academismului francez, înglobând elemente ce aparțin barocului târziu. Arhitectura exterioară se remarcă prin ancadramentele ferestrelor, ornamentele fațadelor, lucrările de feronerie ale balcoanelor, cele patru coloane adosate etajului I (rezemate, alipite peretelui fără a face corp comun cu acesta), corpul central decroșat (desprins, detașat), loggia centrală de pe fațada sudică a palatului și acoperișul din ardezie. În interior palatul a fost dotat cu o scară de onoare din marmură de Carrara și coloane în stil ionic, candelabre din cristal de Murano, oglinzi venețiene, sobe de teracotă, stucatură aurită, plafoane și cartușe pictate, pereți tapisați cu mătase de Lyon, luminatoare cu vitralii, plafoane din lemn sculptat, lambriuri și parchet de calitate superioară, mobilier stil, vase japoneze, sculpturi și picturi (inclusiv un tablou original de Grigorescu). Ca dotări, reședința lui Dinu Mihail a fost prevăzută cu instalație electrică și încălzire centrală.
 
Construit pe 2 etaje, palatul are 36 de încăperi, dintre care amintim holuri, antreuri și săli de așteptare, birouri, bibliotecă, camere pentru proprietari și pentru personal, sufragerii și saloane, băi, bucătării, cămară și acareturi (grajd, garaj, șopron).
După sfârșitul războiului, Palatul Jean Mihail a adăpostit sediile unor instituții politicianiste, precum Regionala Oltenia a comuniștilor sau ARLUS (Asociația Română pentru strângerea Legăturilor cu Uniunea Sovietică). În toamna lui 1948, în palat au fost instalate pentru scurt timp (1 an) rectoratul, decanatele și direcția administrativă din cadrul Institutului Agronomic, cea mai veche instituție de învățământ superior din Craiova, precursoare a Universității din Craiova.
Din din august 1954, palatul a devenit gazda Muzeului de Artă din Craiova. Fondul muzeului s-a constituit din colecțiile Pinacotecii “Alexandru și Aristia Aman”, care cuprinde lucrări de secol XVII- lea din școlile olandeză, flamandă, italiană și franceză, pictură românească (Theodor Aman), lucrări de grafică și artă decorativă românească și străină, la care s-a adăugat colecția de pictură europeană a lui Jean Mihail. De-a lungul anilor, patrimoniul muzeului a fost îmbogățit prin achiziții ale municipalității și donații ale colecțiilor deținute de personalități ale acelor vremuri (Nicolae Romanescu, Cornetti, Glogoveanu), ajungând ca, în prezent, să numere zeci de mii de piese de artă de valoare mondială. Dintre lucrările din galeria de artă națională, menționăm neprețuitele opere și obiecte ale lui Constantin Brâncuși, tablouri de Constantin Lecca, Theodor Aman, Nicolae Grigorescu, Ștefan Luchian, Nicolae Tonitza, Camil Ressu, Theodor Pallady sau Ion Țuculescu, sculpturi de Karl Storck sau Dimitrie Paciurea.
<obiectiv>1336, - BUSTUL LUI THEODOR AMAN
Bustul pictorului Theodor Aman, operă a sculptorului Ion Jalea, a fost executat în bronz în anul 1962. Bustul, ce îl înfățișează pe Theodor Aman ținând pensula în mâna dreaptă și paleta de pictură în mâna stângă, este amplasat în curtea din fața Muzeului de Artă din Craiova, găzduit în Palatul Jean Mihail. Pe soclul bustului este săpată inscripția: “Theodor Aman 1831-1891′′, în timp ce în partea dreaptă a acestuia se află semnătura sculptorului.
Bustul lui Theodor Aman a fost prins și el în proiectul de consolidare și restaurare ale Palatului Jean Mihail, inițiate la sfârșitul anului 2009. Cu această ocazie, bustul a fost curățat, iar fundația, soclul și placajul din travertin au fost refăcute.
Theodor Aman (1831-1891) este considerat a fi unul din marii clasici ai picturii românești, dar și grafician, pedagog și academician de excepție. Theodor Aman este și întemeietorul primelor școli românești de arte frumoase la București și Iași.
Născut la Câmpulung Muscel, Aman a făcut primele clase la Școala Centrală din Craiova (azi Colegiul Național “Carol I”), sub îndrumarea pictorului și profesorului Constantin Lecca. După studii la București și Paris, se dedică picturii și își leagă numele de istoria artei românești prin contribuția la întemeierea școlilor de arte.
La moartea sa, Alexandru Aman, fratele mai mare al lui Theodor, lasă prin testament Primăriei Craiova “colecția mea de tablouri originale ale familiei mele, obiecte de artă și toate mobilele.” Astfel, în jur de o sută douăzeci de tablori și lucrări de grafică (desen în peniță, schițe, aquaforte,
 
acuarele) de Theodor Aman, sunt incluse în patrimoniul primului muzeu de artă de la Craiova, “Pinacoteca Alexandru și Aristia Aman” , iar astăzi fac parte din colecțiile Muzeului de Artă Craiova.
Ion Jalea (1887-1983) a fost unul dintre cei mai cunoscuți sculptori români, membru titular al Academiei Române și președinte al Uniunii Artiștilor Plastici din România. După studii la Academia de Arte Frumoase din București și la Academia Julian din Paris, începe o carieră artistică internațională de succes, încununată cu Marile Premii la Expozițiie Internaționale de la Paris și de la Barcelona. Dimensiunea operei și carierei lui Ion Jalea este cu atât mai impresionantă cu cât acesta și- a pierdut brațul stâng în Primul Război Mondial, în timpul Bătăliei de la Mărășești din 1917, astfel încât în cea mai mare parte a vieții sale a sculptat cu o singură mână.
În Craiova se găsesc trei opere ale sculptorului Ion Jalea. Pe lângă bustul lui Theodor Aman, mai există bustul poetului Traian Demetrescu (str. Frații Buzești, nr. 8) și lucrarea “Avântul”, aflată la intrarea secundară în Parcul “Nicolae Romanescu”, ce înfățișează un tânăr dând drumul la doi cai aflați în avânt de plecare.
<obiectiv>1337, - CASA CONSTANTIN VĂLIMĂRESCU
Casa Constantin Vălimărescu datează de la sfârșitul secolului al XIX-lea și a fost construită după planurile arhitectului francez Albert Galleron, cel care a mai proiectat în România Ateneul Roman și Palatul Băncii Naționale a României din București, Palatul Dimitrie Ghika din Comănești și numeroase case boierești din București și din provincie. Clădirea are două niveluri (parter și etaj), o intrare monumentală și o curte spațioasă cu mai multe căi de acces (pietonală și pentru automobile). De la poarta principală, pietonală (momentan închisă) se ajunge la intrarea principală în clădire traversând curtea pe o alee pavată.
Primul proprietar al clădirii, după care casa și-a primit numele, a fost magistratul Constantin Vălimărescu (18 ianuarie 1848, comuna Moţăţei, judeţul Dolj – 9 decembrie 1911, Craiova). După ce și-a terminat studiile în străinătate, Vălimărescu și-a dat doctoratul în drept la Toulouse și a revenit în țară, unde a activat ca procuror (1874), membru de ședință la Tribunal (1877), procuror, președinte și prim-președinte al Curții de Apel Craiova (din 1883 până în 1911). Vălimărescu a fost căsătorit cu Ana Greceanu, fiică a colonelului Ion Greceanu cu Policsenia Bengescu și soră cu Maria Stoilow (mama viitorului mare matematician român Simion Stoilov, care a locuit împreună cu soțul ei, gen. Simion Stoilov, în imobilul de peste Calea Unirii cunoscut azi sub numele de Casa Stoilov- Bolintineanu). Constantin Vălimărescu a fost înmormântat în Cimitirul Sineasca.
În perioada regimului comunist, în această casă a funcţionat ASCAR (Asistenţa Cardiacilor), apoi clădirea a fost repartizată Muzeului de Artă, care a amenajat aici Secţia Colecţii. După Revoluția din 1989, casa a fost retrocedată urmașilor vechiului proprietar. Aceștia au vândut-o firmei Italian Knitwear, care a închiriat-o băncii Unicredit. Conform Otiliei Gherghe în cartea “Centenar Muzeul Olteniei 1915-2015′′, în anul 1991 în Casa Vălimărescu ar fi funcționat Laboratorul zonal de restaurare și conservare și Oficiul Județean al Patrimoniului Cultural Național Dolj, structuri ale fostului Complex Muzeal desființat în acel an, trecute în administrarea Muzeului de Artă Craiova.
În perioada 2004-2005, clădirea a beneficiat de lucrări de conservare, renovare și restaurare pe baza planurilor inițiale și a unor fotografii ale ornamentațiilor. În urma acestui proces, ornamentele au fost refăcute sau consolidate, pereții interiori au fost decorați cu panouri de mătase, ancadramentele de lemn ale ușilor au fost curățate și integrate cromaticii de ansamblu a interioarelor, iar vitraliile au fost
 
restaurate. De refacerea vitraliilor s-a ocupat cunoscutul artist plastic Silviu Bârsanu, cel care s-a mai ocupat de restaurarea vitraliilor din Casa Nicolae Romanescu (Casa Universitarilor) și din Universitatea din Craiova. După renovare, clădirea a fost vândută unei firme controlată majoritar de Max Mara International, o societate cu sediul în Luxemburg. Celălalt acționar al firmei proprietare este societatea italiana Imax Unipersonale.
În Casa Vălimărescu funcționează astăzi sediul băncii Unicredit Țiriac Bank.
<obiectiv>1338, - CASA STOILOV BOLINTINEANU
Imobilul, ce datează de la sfârșitul secolului al XIX-lea, a aparținut generalului Simion Stoilov, tatăl marelui matematician român Simion Stoilov. Generalul Simion Stoilov (1841 –1901, Craiova) provenea dintr-o familie de sârbi refugiați în România. După ce și-a terminat studiile la Școala militară de ofițeri din București (1857), a urmat cariera militară, avansând rapid: sublocotenent (1859), locotenent (1861), căpitan (1863), maior (1870). Stoilov- tatăl a fost făcut ofițer pe timpul lui Alexandru Ioan Cuza și s-a remarcat prin abilități militare deosebite. A ocupat funcțiile de locotenent-colonel al
Regimentului 1 Dorobanți (funcție pentru care a primit Steaua României în grad de Ofițer), comandant al Regimentului 19 Dorobanți din județul Romanați și comandant al Regimentului 13 Dorobanți. El a făcut parte și din consiliul de revizie pentru formarea contingentului 1866, fiind numit ofițer recrutor. La 18 (30) iunie 1886, în calitate de comandant al Regimentului 7 de linie înregimentat la Cazarma Cuza, colonelul Stoilov s-a întâlnit cu Regele Ferdinand pentru a-i prezenta raportul cu situația regimentului. Ca și comandant al Regimentului 4 Cavalerie, colonelul Stoilov a escortat-o pe Regina Maria în cadrul unui festival ce comemora a treizecea aniversare a acceptării de către regină a postului de comandant de onoare al Regimentului 4 Roşiori. Stoilov-tatăl a plecat pe front cu Regimentul 4 de linie cu garnizoana la Craiova și a participat la Războiul de Independență a României de la 1877, inclusiv în luptele de la Smârdan, Bukov (în care s-a remarcat) și Plevna. Pentru eroismul său de pe câmpul de luptă, a fost decorat cu Ordinele Steaua României, Virtutea militară, Sfânta Ana (ordin rusesc), Takov (ordin sârb) și medaliile Trecerea Dunării și Apărătorii Independenței. Ulterior, colonelul Stoilov a fost avansat la grad de general de brigadă.
În afara vieții militare, Simion Stoilov a fost căsătorit cu Maria (1857-1892), olteancă din Craiova, una din cele două fete ale colonelului Ion Greceanu cu Policsenia Bengescu (fiica lui Costică Bengescu cu Olga Lahovary). Din căsnicia lor a rezultat un fiu, Simion, viitorul mare matematician și academician român, care s-a născut și a trăit în timpul studiilor liceale în casa Stoilov-Bolintineanu. Simion Stoilov (14.09.1887-04.04.1961) a urmat cursurile școlii Obedeanu și ale liceului Carol I din Craiova. La vârsta de 13 ani a rămas orfan de tată. În 1907, Stoilov a plecat la studii la Universitatea din Paris, unde a obținut o diplomă de licență (1910) și una de doctorat în matematică (1916). A fost ales membru corespondent al Academiei Române în 1936 și membru plin în 1945, dar și rector al Universității din București între 1944 și 1945. Un an mai târziu, datorită activității sale politice, Stoilov a fost numit ambasator al României în Franța, funcție pe care a ocupat-o până în 1948. Între 1948 și 1951, matematicianul a ocupat funcția de decan al Facultății de Matematică și Fizică din București, în paralel fiind și director-fondator al Institutului de Matematică al Academiei Române (instituție care îi poartă numele), funcție deținută până la moarte. Simion Stoilov este cunoscut drept
 
creator al teoriei topologice a funcțiilor analitice și al școlii românești de analiză complexă și autor prolific în domeniul matematic.
Casa Stoilov-Bolintineanu a fost transformată, după 1989, în sediu de bancă. Aici a avut sediul filiala craioveană a Băncii Turco-Române, în prezent aflându-se sediul Banca Italo Romena.
<obiectiv>1339, - AJPISD, Craiova
Sediul Agenției Județene pentru Plăți și Inspecție Socială este una dintre clădirile incluse în lista obiectivelor turistice a județului Dolj, fiind construită la sfârșitul secolului al XIX-lea.
Originea numelui actual al orașului este subiectul multor controverse și plutește în legendă; singurul lucru care se poate spune cu certitudine este că numele vine de la slavonescul "kral" (rege, crai).
Perioada 1880 – 1906 din istoria orașului, este denumită Craiova Felix. Aceasta avea să fie perioada cea mai înfloritoare de până atunci, cucerirea independenței naționale, împroprietăririle cu pământ, construcția căii ferate Craiova - București, dezvoltarea industriei și vieții cultural-artistice aveau să transforme orașul.
Spre sfârșitul secolului al XIX-lea, Craiova - cu cei peste 40.000 de locuitori - era un oraș ce avea mici fabrici și ateliere de produse chimice, mașini agricole, arte grafice, tăbăcarii, textile, materiale de construcții, industria alimentară etc.
În anul 1900, Craiova deținea 924 de firme cu un caracter industrial (dintre care 20 aparțineau industriei mari). Se afirmă și comerțul bancar, la începutul secolului al XX-lea existând deja 6 banci și 2 case de schimb valutar.
În 1887, la Teatrul Theodorini, se aprind primele becuri electrice. La 26 octombrie 1896 intră în funcțiune uzina electrică a Craiovei (cu echipamente AEG - Allgemeine Elekticitats-Gesellschaft), având o putere instalată de 310 cai-putere și care alimenta 365 de lămpi de pe 39 de străzi într-o rețea de 30 de kilometri. Craiova a fost primul oraș al României
alimentat cu curent electric pe baza de motoare cu combustie internă.
În această perioadă aveau să fie construite Palatele Vorvorenilor și Jean Mihail. Tot în această perioadă (1890 ) este proiectat fostul Palat de Justiție (astăzi sediul central al Universității) de arhitectul Ion Socolescu. Edificiul este o ilustrare a neoclasicismului în arhitectură. Catedrala actuală Sfântul Dumitru a fost ridicată în 1889 pe locul fostei biserici distruse de cutremurul din 1840 în vatra veche a orașului. A fost inaugurat, după planurile arhitectului francez Lecomte de Nouy, parcul Romanescu (denumit inițial Parcul Bibescu) unul dintre cele mai mari parcuri urbane europene. Au fost înființate Grădina Botanică și parcul pădure Terasa Jiului. S-a reușit și refacerea parcului "Mihai Bravu" (lîngă actualul sediu al facultății de agronomie). Clădirea Colegiului National Carol I a fost construită între anii 1895-1896 dupa planurile arhitectului Toma Dobrescu. Complexul Minerva a fost construit între anii 1898-1903. Toate fac parte și azi din patrimoniul cultural al orașului.
<obiectiv>1340, - PARCUL ROMANESCU
Parcul Romanescu, cunoscut de a lungul timpului şi sub numele de Parcul Bibescu, Parcul Independenţei sau Parcul Poporului, se află pe locul unde, la mijlocul secolului al XIX-lea, se afla moşia şi grădina familiei Bibescu. Grădina, amenajată de un grădinar neamţ, la
  
iniţiativa marelui logofăt Ioan (Iancu) Bibescu, era amenajată cu pavilioane, bănci, sere.
Dupa 1848, aflată în stare avansată de degradare, grădina a fost cumpărată de Magistratul oraşului de la marele logofăt Ioan Bibescu, scopul cumpărării fiind acela de a o transforma într-o adevărată grădină publică pentru recreerea locuitorilor oraşului. Evenimentele desfăşurate pe plan intern care au dus la Unirea Principatelor au făcut ca aceasta dorinţă a domnitorului Barbu Ştirbei să nu mai poată fi realizată.
La sfârşitul secolului, după mai puţin de 50 de ani de la cumpărarea de către oraş a grădinii de la logofătul Iancu Bibescu, fosta grădină devenise una din cele mai insalubre zone ale oraşului. Lacul era un focar de infecţie iar pe una dintre marginile sale s-au construit grajdurile Primăriei. Reşedinţa de vară a familiei Bibescu a fost şi ea transformată în azil de infirmi. La inițiativa lui Nicolae P. Romanescu, primarul Craiovei din acel moment, parcul a fost proiectat de arhitectul francez Edouard Redont.
Construcţia parcului a început în anul 1897 şi a fost inaugurată în 1903 în prezenţa Regelui Carol. Edouard Redont a dus proiectul viitorului Parc Romanescu la Expoziţia Internaţională de la Paris (1900), iar proiectul a fost premiat cu Medalia de Aur.
Parcul a fost realizat în stil romantic, o sinteză a arhitecturii şi picturii peisagere. Se regăsesc fragmente din tablourile impresioniştilor francezi din secolele XVII-XIX, cât şi ale pictorilor olandezi.
Suprafața totală a parcului este de 9,6 de hectare și cuprinde, pe lângă plantațiile ornamentale de arbori și arbusti, o întindere de apă de peste 4 ha, un hipodrom de 20 ha, drumuri, alei și poteci care însumează peste 35 km lungime.
Este considerat cel mai mare parc natural din estul Europei. De asemenea, parcul este dotat cu un amfiteatru pentru spectacole, o mică gradină zoologică și câteva restaurante.
În acest parc sunt câteva obiective foarte interesante. -Podul Suspendat- un pod construit în 1901-1902
-Castelul Fermecat- pe unul dintre dealuri, în apropierea podului, se află un castel (fost restaurant), acum fiind obiectiv turistic. Ruinele sale sunt foarte frumoase.
-Hipodromul Craiova- Inaugurat în 1903, era folosit pentru curse de trap și galop. După cel de-al doilea Război Mondial partea din fața tribunei a fost transformată in teren pentru concursurile de sărituri peste obstacole. Din anul 2000 nu s-a mai desfășurat nicio activitate, cu excepția concursurilor de atletism.
În 1943, ca un omagiu adus celui care s-a ocupat îndeaproape de realizarea parcului, la intrarea principală, a fost ridicat un bust al lui N. Romanescu.
De a lungul timpului au fost executate numeroase lucrări care au sporit frumuseţea parcului. Între anii 1954-1956 s-a construit portalul existent azi la intrarea principală, s-a realizat împrejmuirea cu gard cu stâlpi şi soclu de beton şi plasă de sârmă, a fost reconstruit şi mărit debarcaderul. În anul 1964 a fost modernizat iluminatul public şi a fost construită o seră de 1050 m.p., prestigioşi creatori români contribuind cu numeroase lucrări de artă plastică la frumuseţea acestui loc.

<obiectiv>1341, - BUST ROMANESCU
 În 1943, ca un omagiu adus celui care s-a ocupat îndeaproape de realizarea parcului Romanescu, la intrarea principală, a fost ridicat un bust al lui N. Romanescu.
Nicolae Romanescu a fost primar al Băniei în anul 1898, 1901-1916, 1929. A fost una dintre cele mai emblematice figuri ale oraşului şi a contribuit la dezvoltarea Craiovei la începutul secolului XX.
Primarul Nicolae Romanescu a fost descendent al unei vechi famili boiereşti, iar în anul 1883 a fost consilierul comunal al Craiovei. A studiat socologia, literatura şi dreptul la Paris şi Liege. Edilul a reuşit să transforme Bănia într-un oraş simbol.
Parcul „Romanescu“ mărturia dragostei pe care a purtat-o în suflet Nicolae P. Romanescu față de orașul său, este locul în care fostul primar al Craiovei își doarme somnul de veci. Sub domul belvedere sau templul amorului, cum este cunoscut edificiul de la intrarea principală în parc, situat pe înălțimea Carmen – Sylva, se află osemintele lui Nicolae Romanescu. A fost înmormântat inițial în
cimitirul Ungureni, dar în 1978, fiul marelui primar a consimțit la înhumarea osemintelor acestuia în domul belvedere. O plăcuță din bronz așezată pe templul amorului pe care stă scris: „Nicolae P. Romanescu n.1855, decedat la 31 august 1931. Edil perseverent și creator, cetățean de onoare al Craiovei“ marchează locul.
De aici veghează fostul primar, așa cum și-a dorit, asupra bunului mers al lucrurilor în Craiova.
„În anul 1931, la 31 august, primarul Nicolae Romanescu a murit. A lăsat cu limbă de moarte să fie înmormântat în picioare, nu culcat, cum se obișnuiește, ca să poată vedea de acolo orașul Craiova, să-l supravegheze, cum este gospodărit și păstrat și să fie dus la cimitir în car cu boi, însoțit de tineri și de tinere îmbrăcați în costume naționale. Să fie aduse numai flori violet.
A fost transportat cu carul cu boi în care erau covoare cu motive tradiționale. Era acoperit cu mii de flori violet.
Tineri și tinere îmbrăcați în costume naționale și zeci de mii de craioveni l-au însoțit în acel sfârșit de august până la mormântul amenajat la Ungureni. Nu a fost însă îngropat în picioare, așa cum el a dorit“, notează Petre Gigea Gorun, în lucrarea sa „Oameni și evenimente craiovene“, în urma unor informații ce i-au parvenit de la cei doi fii ai lui Nicolae Romanescu, Radu N. Romanescu și dr. Nicolae N. Romanescu.
Nicolae Romanescu a iubit Craiova „ca pe o mamă, și aș putea zice ca pe o iubită, ca pe o promisă, pe care am dori să o vedem cât mai fericită, să o ridicăm cât mai sus. Să ne ajute Dumnezeu ca, în unire și armonie, să muncim pentru binele orașului nostru“, după cum el însuși mărturisea.
A pus Craiova pe harta Europei și a făcut din natură un adevărat obiectiv turistic. Vizionar de inspirație franceză, a dezvoltat proiecte de urbanism în premieră absolută: igienă publică, salubritate, canalizare, aducerea apei potabile, iluminat public, rețele de tramvai, electricitate, parcuri și pavaje.
<obiectiv>1342, - GRĂDINA ZOOLOGICĂ
Grădina zoologică se află în parcul Romanescu și este deschisă publicului pe întreaga durată a zilei, accestul fiind gratuit.
 
Este considerată una din cele mai vechi grădini din țară, aceasta fiind inaugurată în anul 1906, la comanda primarului de atunci, Nicolae Romanescu.
Leul Dani este printre primele exemplare din grădina zoologică. Are aproximativ 20 de ani de când a ajuns la Craiova. Cu coama lui impunătoare, este admirat deja de generaţii întregi de vizitatori, fiind una dintre atracţiile principale ale Parcului „Nicolae Romanescu”. A fost adus de mic şi crescut aici împreună cu o leoaică. Încet-încet, au apărut şi ceilalţi doi lei tineri, Turi şi Cioanta. Vecinii lor de alături sunt Rocky şi Aka, familia de tigri.
O poveste interesantă o au berzele care au fost adoptate la Grădina Zoologică. Toţi cei patru pui, care convieţuiesc acum cu alte păsări de baltă, au fost salvaţi dintr-un incendiu, de la Desa. Atunci cuibul în care se aflau păsările a fost cuprins de flăcări.
Maimuţele au asigurat dintotdeauna colţul exotic al Grădinii Zoologice din Craiova. Acum, în ţarcul nou şi larg, în care au fost pregătite leagăne din lemn şi roţi vopsite, mai locuieşte doar o singură maimuţă.
Bengi este Macac de Java şi se află aici de aproximativ 15 ani, fiind adus de la fosta grădină din Caracal, desfiinţată între timp.
Vizitatorii Grădinii Zoologice s-au ataşat şi de familia de struţi, pe care îngrijitorii încearcă să îi facă să se simtă cât mai bine în captivitate. Cei doi struţi sunt hrăniţi cu un amestec de grăunţe, de grâu, porumb, orz şi floarea-soarelui, şi vegetale – tot ceea ce înseamnă salate şi ierburi, dar tocate mărunt şi într-o anumită cantitate. Apă li se asigură cât mai des pentru că ei consumă destul de multă.
În momentul de faţă, în grădina zoo de la Craiova sunt peste 40 de specii, aproape 270 de animale omnivore, erbivore, carnivore. De curând a fost adusă o pereche de ratoni, dar şi una de ursuleţi.
<obiectiv>1343, - MONUMENT VORVOREANU
Monumentul funerar Vorvoreanu se află în cimitirul Ungureni și a fost realizat de Raffaello Romanelli, sculptor italian care a realizat peste 300 de lucrări plastice, 40 dintre acestea existând în România. Multe altele se găsesc în orașul Detroit, Michigan, Statele Unite ale Americii.
Statuia a fost creată în 1898, reprezentând în mărime naturală milionarul craiovean Gogu Vorvoreanu, într-o atitudine distinsă, impunătoare.
Descendenţi din bătrâna Eladă, din
pământul lui Homer şi Ulise, Vorvorenii au păşit în Oltenia la sfârşitul secolului XVIII. Într-un timp foarte scurt au reuşit să se
afirme între familiile de frunte ale Craiovei.
Seriozitatea în muncă şi mai ales iscusinţa de a gestiona fiecare venit, au făcut ca această spiţă boierească să lase posterităţii valori inestimabile.
Vârful de lance în genealogia acestui neam a fost, fără îndoială, Gogu Vorvoreanu (1840 – 1911).
Personalitate proeminentă în viaţa urbei, Gogu a parcurs cu succes itinerariul unei mai mult decât generoase cariere.
  
Doctor în drept şi avocat de prestigiu internaţional, a îndeplinit pe rând următoarele demnităţi: primar al Craiovei, Preşedinte al Consiliului Judeţean, membru la Curtea de Apel Craiova, Procuror General, deputat, preşedinte al Consiliului de Administraţie al Băncii Comerţului şi Comandor al Ordinului „Steaua României”, Mare Ofiţer al Ordinului „Coroana României” şi membru activ al Partidului Liberal.
Pe lângă calităţile sale incontestabile şi agilitatea politică de care totdeauna dădea dovadă, Gogu Vorvoreanu a fost şi un mare filantrop. De această calitate a dat dovadă mai ales în timpul Războiului de independenţă, dintre anii 1877-1878, atunci când, la rugămintea Majestăţii Sale Carol I, Regele României, a transformat una din locuinţele sale în spital pentru îngrijirea răniţilor.
S-a căsătorit cu distinsa domnişoară Polina Vrăbiescu, descendentă a unei familii de mari proprietari, bine situată în ierarhia burgheză a Băniei.
Dumnezeu i-a binecuvântat cu nouă odrasle, trei băieţi şi şase fete: Aurelia, Zoe, Eliza, Constantin, Polineta, Ioan, Eleonora, Angela şi Gheorghe. Prin căsătoriile de mai târziu, Vorvorenii au ajuns să domine întreaga viaţă a oraşului. În arborele genealogic au apărut nume noi precum: Pleşia, Geblescu, Călinescu, Brătăşianu sau Prodan, sonore prin poziţie socială, avere sau carieră. Cu toate acestea, în cronica familiei putem descoperi şi partea tristă a istoriei. Din voia Părintelui Ceresc, patru dintre vlăstarele Vorvorenilor, Ioan, Goguleţ, Eleonora şi Angela, au fost chemaţi din fragedă pruncie în ceata drepţilor. Din toate aceste încercări, Gogu şi Polina au avut de învăţat multe. Au realizat că nimic nu se poate face fără jertfă, că de la Dumnezeu sunt toate şi la El trebuie să se întoarcă.
Latura filantropică a Familiei Vorvoreanu este evidentă prin actele de caritate şi donaţiile pe care Polina le-a făcut către mai multe sfinte locaşuri din Oltenia.
<obiectiv>1344, - STATUIE NICOLAE ROMANESCU
Statuia a fost ridicată în memoria lui Nicolae Romanescu, fost primar al Băniei în anul 1898, 1901-1916, 1929. A fost una dintre cele mai emblematice figuri ale oraşului şi a contribuit la dezvoltarea Craiovei la începutul secolului XX.
Primarul Nicolae Romanescu a fost descendent al unei vechi famili boiereşti, iar în anul 1883 a fost consilierul comunal al Craiovei. A studiat socologia, literatura şi dreptul la Paris şi Liege. Edilul a reuşit să transforme Bănia într-un oraş simbol. Parcul „Romanescu“ mărturia dragostei pe care a purtat-o în suflet Nicolae P.
Romanescu față de orașul său, este locul în care fostul primar al Craiovei își doarme somnul de veci. Sub domul belvedere sau templul amorului, cum este cunoscut edificiul de la intrarea principală în parc, situat pe înălțimea Carmen – Sylva, se află osemintele lui Nicolae Romanescu. A fost înmormântat inițial în cimitirul Ungureni, dar în 1978, fiul marelui primar a consimțit la înhumarea osemintelor acestuia în domul belvedere. O plăcuță din bronz așezată pe templul amorului pe care stă scris: „Nicolae P. Romanescu n.1855, decedat la 31 august 1931. Edil perseverent și creator, cetățean de onoare al Craiovei“ marchează locul.
De aici veghează fostul primar, așa cum și-a dorit, asupra bunului mers al lucrurilor în Craiova.
 
„În anul 1931, la 31 august, primarul Nicolae Romanescu a murit. A lăsat cu limbă de moarte să fie înmormântat în picioare, nu culcat, cum se obișnuiește, ca să poată vedea de acolo orașul Craiova, să-l supravegheze, cum este gospodărit și păstrat și să fie dus la cimitir în car cu boi, însoțit de tineri și de tinere îmbrăcați în costume naționale. Să fie aduse numai flori violet.
A fost transportat cu carul cu boi în care erau covoare cu motive tradiționale. Era acoperit cu mii de flori violet.
Tineri și tinere îmbrăcați în costume naționale și zeci de mii de craioveni l-au însoțit în acel sfârșit de august până la mormântul amenajat la Ungureni. Nu a fost însă îngropat în picioare, așa cum el a dorit“, notează Petre Gigea Gorun, în lucrarea sa „Oameni și evenimente craiovene“, în urma unor informații ce i-au parvenit de la cei doi fii ai lui Nicolae Romanescu, Radu N. Romanescu și dr. Nicolae N. Romanescu.
Nicolae Romanescu a iubit Craiova „ca pe o mamă, și aș putea zice ca pe o iubită, ca pe o promisă, pe care am dori să o vedem cât mai fericită, să o ridicăm cât mai sus. Să ne ajute Dumnezeu ca, în unire și armonie, să muncim pentru binele orașului nostru“, după cum el însuși mărturisea.
A pus Craiova pe harta Europei și a făcut din natură un adevărat obiectiv turistic. Vizionar de inspirație franceză, a dezvoltat proiecte de urbanism în premieră absolută: igienă publică, salubritate, canalizare, aducerea apei potabile, iluminat public, rețele de tramvai, electricitate, parcuri și pavaje.
<obiectiv>1345, - ANSAMBLUL TOȚI SFINȚII
Situat în zona centrală a municipiului Craiova, ansamblul bisericii Toți Sfinții – Hagi Enuș este un complex arhitectural aparte, constituit din biserica propriu-zisă, cu hramul Toți Sfinții, și turnul clopotniță, unul dintre cele mai vechi din oraș.
Construcția bisericii datează din jurul anilor 1792-1800, conform informațiilor extrase din pisania în slavonă cioplită în piatră în pridvorul acesteia. În afara chenarului pisaniei sunt scrise cuvintele: “având ajutor pe popa Vladu i jupan Matei Giurca”, iar ceva mai jos numele „Tănasie”.
Cu toate că pe baza informațiilor istorice din pisanie s-a putut stabili ca dată a zidirii bisericii anul 7301 de la facerea lumii, mai precis toamna anului 1792, un fragment de zid din partea de sud a bisericii marchează o fundație mai veche. Astfel, se consideră că biserica are o vechime mai mare de 220 de ani. Revenind la pisania păstrată în biserică, nenumărate surse indică menționarea în aceasta drept ctitor al bisericii a unui anume Nicolae Ceaușoiu sau Ceaușescu, despre care se cunoaște că avea un fiu adoptiv, Nicola(e), frate sau rudă cu Hagi Enuș Costa Petru, cel care se va îngriji ulterior de biserică și îi va da acesteia și numele prezent.
În secolul al XVIII-lea, locuitorii Băniei cunoșteau biserica cu hramul vechii mânăstiri a Tuturor Sfinților, nume care s-a păstrat până în anul 1782. În documente de la începutul secolului al XIX-lea se vorbește despre „Biserica din Târgul de Afară ot Boangii, hramul Toți Sfinții, făcută de neguțătorii mahalagii”, construită la sfârșitul veacului anterior. Aflăm astfel că, odată cu înființarea la periferia Craiovei a așa-numitului Târg de Afară, biserica a preluat numele acestuia.
După moartea Ceaușeștilor, Hagi Enuș își ajută fratele în actele de epitropie a bisericii. Astfel se explică și schimbarea numelui bisericii în tradiția orală din Târgul de Afară, ulterior Târgul de Afară Vechi (odată cu mutarea târgului), în Târgul Vechi Hagiu, Biserica de la Hagiu și, ulterior, biserica Hagi Enuș. În mod oficial, schimbarea denumirii a survenit în data de 29 iulie 1859, atunci când, într-
 
o adresă a Consiliului Municipal din Craiova cu nr. 1285, lăcașul apare pentru prima dată sub numele de biserica Hagi Enuș.
De origine greacă sau aromână, Hagi Enuș a fost un bogat negustor craiovean, al cărui nume îl regăsim în rândul epitropilor de la biserica Madona Dudu (pe atunci Maica Precista de la Dudu), al casei jupânesei Smaranda Brăiloiu și al bisericii Toți Sfinții.
Pe lângă negustorie și epitropie, Hagi Enuș s-a implicat și în Revoluția de la 1821, când l-a împrumutat pe Tudor Vladimirescu cu 4.953 lei pentru cheltuieli cu armamentul. Acest sprijin nu a fost, însă, unul dezinteresat, Hagi Enuș urmărind să intre în grațiile eroului revoluționar. Vladimirescu a înțeles tertipurile abilului negustor, pe care îl acuză printr-unul din punctele din „Cererile norodului românesc“ că ar fi prădat țara prin jefuiri și îl condamnă la izgonire din țară. Decizia nu a mai putut fi pusă în aplicare din cauza tragicului sfârșit al conducătorului Revoluției. Ulterior, Hagi Enuș cade în dizgrația poporului și este obligat, rând pe rând, să cedeze epitropia casei jupânesei Brăiloiu și pe cea a bisericii Toți Sfinții (aprilie 1824). În documente posterioare acestui an se menționează numai “casa răposatului Hagi Enuș”.
<obiectiv>1346, - JUDECĂTORIA CRAIOVA
Amplasamentul actual aflat într-o clădire monumentală, a fost atribuit Judecătoriei Craiova în anii de după 1960, instanţele judecătoreşti din Oltenia având în perioada interbelică, şi imediat după, sediul în clădirea actualei Universităţi.
Clădirea construită în anul 1890 de arhitectul Ion Socolescu în stilul neoclasicismului , atribuită
Palatului de Justiţie era propice judecării pricinilor din toate judeţele Olteniei.
Faptul că justiţia era o adevărată putere este reliefat la jumătatea secolului al XIX-lea, de sigiliile judecătoreşti, pe al căror câmp era gravat un scut oval cuprinzând stema districtului (acvila cruciată) însoţită de o balanţă, simbolul justiţiei.
Anii 1990-2004 aduc modificări importante în structura organizatorică a instanţei, astfel încât, din 13 complete colegiale care funcţionau în anii 1990-1993 cu un număr de 26 judecători, se ajunge ca în anul 2012, numărul completelor de judecată să fie de 46 judecători.
După criteriul volumului de activitate, este prima judecătorie din judeţ şi chiar din raza Curţii de Apel Craiova.
Având in vedere cerinţele funcţionale, Judecătoria Craiova a fost supusă unei operaţiuni de renovare completă în anul 1998.
La nivelul Judecătoriei Craiova funcţionează o singură arhivă curentă, care deserveşte atât secţia penală, cât şi secţia civilă, având o încăpere destinată exclusiv studiului dosarelor de către avocaţi, justiţiabili, experţi, precum şicompartimentul registratură comun celor două secţii.
De asemenea, începând cu anul 2006, la nivelul Judecătoriei a fost realizată reţeaua informatică si s-a implementat aplicaţia ECRIS pentru inregistrarea electronica a dosarelor si repartizarea aleatorie În
 
cadrul instanţei funcţionează un număr de 46 de complete de judecată, desfăşurându-şi activitatea în 6 săli de judecată, cu o medie de 10 şedinţe pe zi.
Ion N. Socolescu (n. 17 ianuarie 1856 Ploiești - d. 1924) a fost un arhitect român. A făcut liceul la Ploiești, apoi ingineria la Școala de Drumuri și Poduri din București, după care a studiat arhitectura la „Școala de Arte frumoase” de la Paris. A mai studiat și la Roma. A pus bazele societății arhitecților români și a fost președintele ei. În 1890 a înființat revista „Analele arhitecturii”. În 1892, împreună cu S. Sterian și pe propria cheltuială, prima școală de arhitectură românească.
Socolescu este unul dintre cei mai buni reprezentanți ai școlii românești de arhitectură modernă. Folosind repertoriul de forme al academismului francez, stilul său se caracterizează prin claritate și monumentalitate.
<obiectiv>1347, - UNIVERSITATEA
 (rectoratul) se afla, în secolele al XVIII-lea și al XIX-lea, Biserica Gănescu, ctitorită de stolnicul Barbu Zătreanu Gănescu. Odată cu secularizarea averilor mânăstirești din 1863, biserica își pierde proprietățile, iar în curtea și vechile case arhierești își mută sediul Tribunalul din Craiova. Ulterior, în anul 1884, s-a decis demolarea așezământului religios și ridicarea, pe același amplasament, a unui Palat de Justiție. Până la construirea acestuia, sediul provizoriu al tribunalului Craiovei a fost mutat la Casa Băniei. Decizia de demolare a clădirilor care au aparținut Bisericii Gănescu avea să fie pusă în aplicare în anii 1889-1890, când au început și lucrările la noua clădire.
Clădirea, proiectată în 1890 de arhitectul Ion N. Socolescu, caracterizată de monumentalitatea tipică academismului francez a acelor timpuri, a fost ridicată între 1894 și 1912. Încă de la început au fost vizibile, atât la exterior, cât și la interior, elemente și principii arhitecturale împrumutate din clasicism, precum frontonul triunghiular și peristilul intrării principale cu trei uși, încadrat de patru coloane compozite (cu elemente corintice și ionice). Construcția s-a pliat perfect pe terenul denivelat, având 3 niveluri de înălțime (subsol înalt / demisol, parter și etaj). Palatul era înconjurat de un gard cu grilaj de fier forjat fixat pe un soclu de beton, cu stâlpi din loc în loc. Între clădire și gard se desfășura, pe toate laturile acesteia, o porțiune de spațiu verde. Ulterior, odată cu modificările aduse clădirii și zonei înconjurătoare, gardul a fost dezafectat.
Forma inițială a clădirii Palatului de Justiție era de patrulater întretăiat pe mijloc de un corp central, care corespundea intrării principale. Aceasta era dominată de frontonul clasic, unde putea fi admirat un grup statuar reprezentând „Justiția legată la ochi”, înlăturat după 1948. Ulterior schimbării destinației clădirii, sub frontonul acesteia a fost amplasat cuvântul “UNIVERSITATEA”, scris cu majuscule în relief.
Palatul de Justiție a fost construit pentru a servi drept sediu diferitelor organe și instanțe de judecată din Craiova. Între 1941 și 1944, palatul a fost ocupat de trupele germane. Odată cu plecarea nemților, instituțiile de judecată (Tribunalul și Curtea de Apel) au revenit în acest local până în 1951. Din 1948, aici și-a avut sediul și prima unitate de învățământ superior din Craiova (Institutul Agronomic). Concomitent, partea vestică a palatului era ocupată de instituții administrative locale (Sfatul Popular).
Clădirea Universității din Craiova, construită inițial pentru a servi drept Palat de Justiție, este un monument de arhitectură de interes național și una dintre cele mai reprezentative edificii ale orașului.
Proiectată în 1890 de arhitectul Ion Socolescu, clădirea Universității este o ilustrare a neoclasicismului în arhitectură. Pe locul pe care se ridică astăzi clădirea Universității din Craiova

În perioada 1951-1958, aripa estică a clădirii a găzduit al doilea institut de învățământ superior, Institutul de Mașini și Aparate Electrice (Institutul Tehnic). Pentru scurt timp, între 1958-1959, Palatul de Justiție a redevenit casa tribunalelor regional, raional și orășenesc, a procuraturii și a baroului. Din 1966, impunătorul edificiu a fost dat în uz și a intrat în proprietatea nou înființatei Universități din Craiova!
<obiectiv>1348, - BUSTUL MIHAI I
Bustul a fost realizat de sculptorul craiovean Marcel Voinea și a fost dezvelit în anul 2014 în prezența oficialităților și a cetățenilor de rând din Craiova.
Mihai I (n. 25 octombrie 1921, Sinaia) a fost rege al României între 20 iulie 1927 și 8 iunie 1930, precum și între 6 septembrie 1940 și 30 decembrie 1947. Fiu al principelui moștenitor Carol, Mihai a moștenit de la naștere titlurile de principe al României și principe de Hohenzollern-Sigmaringen (la care a renunțat mai târziu).
Mihai a devenit pentru prima dată rege al României în 1927, după moartea bunicului său Ferdinand, întrucât tatăl său renunțase în decembrie 1925 la tron și rămăsese în străinătate.
Minor fiind, atribuțiile regale erau îndeplinite de o regență, care nu s-a ridicat la nivelul problemelor vieții politice, întoarcerea inopinată și ilegală din iunie 1930 a lui Carol neîntâmpinând rezistență.
În septembrie 1939 a debutat al Doilea Război Mondial, iar anul 1940 a marcat sfârșitul României Mari, care a pierdut fără luptă, în decurs de câteva luni, Basarabia, Bucovina de nord, Herța, Transilvania de nord-est și Cadrilaterul. La 6 septembrie 1940, Carol al II-lea a fost obligat de noul prim-ministru, generalul Ion Antonescu, să abdice și să părăsească țara, tronul revenindu-i a doua oară lui Mihai. Nu a fost informat în prealabil asupra intrării României în război alături de Germania nazistă.
Când balanța războiului s-a întors și forțele sovietice au pătruns pe teritoriul României, regele Mihai a decis să salveze ce se mai putea salva și a înfăptuit lovitura de stat de la 23 august 1944: arestarea lui Antonescu și restaurarea Constituției din 1923. Uniunea sovietică a tărăgănat semnarea unui armistițiu în septembrie 1944 până a ocupat întreaga țară, începând procesul de impunere a sistemului său politic asupra noului satelit. Lipsit de sprijinul Marii Britanii și Statelor Unite ale Americii, cu situația Transilvaniei ca mijloc de șantaj al rușilor, regele a fost obligat în februarie 1945 să îl demită pe prim- ministrul anticomunist Nicolae Rădescu și să-l numească pe Petru Groza la guvernare, care s-a dovedit un instrument docil în mâinile comuniștilor. În semn de protest față de abuzurile noului guvern, regele a intrat în așa-numita „grevă regală”, refuzând să semneze decretele guvernului, care și-a urmat însă nestingherit activitatea neconstituțională.
Pe 30 decembrie 1947 regele a fost constrâns să semneze decretul de abdicare, în aceeași zi fiind proclamată republica populară.
În ianuarie a plecat în exil, unde a încercat să pledeze cauza țării sale, însă s-a izbit de un zid al obtuzității. S-a căsătorit cu principesa Ana de Bourbon-Parma și s-au stabilit după mai multe peregrinări la Versoix, în Elveția. Cuplul are cinci fiice, principesele Margareta, Elena, Irina, Sofia și Maria. După Revoluția din 1989 a fost oprit de regimul Ion Iliescu să se întoarcă în țară, cu excepția Paștelui din 1992, când a atras mulțimi entuziaste venite să-l vadă. De-abia sub președinția lui Emil Constantinescu, în 1997, și-a primit înapoi cetățenia română. Ulterior, i-au fost retrocedate și o parte din proprietăți. Cu ocazia împlinirii vârstei de 90 de ani, la 25 octombrie 2011, Mihai a ținut un
 
discurs în fața camerelor reunite ale Parlamentului României. În martie 2016 a fost anunțată îmbolnăvirea lui de cancer și retragerea din viața publică.
<obiectiv>1349, - TEATRUL NAȚIONAL MARIN SORESCU
Teatrul Național Marin Sorescu Craiova, cunoscut anterior sub numele de Teatrul Național din Craiova este o instituție teatrală publică de cultură finanțată de Ministerul Culturii și Patrimoniului Național. Fondat în 1850, teatrul a fost denumit după omul de cultură și scriitorul local Marin Sorescu, în anii de după Revoluția din 1989. Actuala clădire a teatrului craiovean, un adevărat simbol arhitectural al orașului, creație a arhitectului Alexandru Iotzu, a fost inaugurată în1973.
Cu o istorie de 165 de ani, Teatrul Naţional
„Marin Sorescu” din Craiova este prezent în rândul marilor teatre ale lumii prin premiile şi distincţiile obţinute de-a lungul timpului pe toate meridianele lumii la importante festivaluri internaţionale, marcând peste 150 de prezențe la festivaluri
internaţionale în ultimii 25 de ani şi obținând 48 de premii.
Membru al Convenţiei Teatrale Europene (CTE) din anul 1995, Teatrul Naţional „Marin Sorescu” din Craiova este primul teatru dintr-o ţară din Europa Centrală şi de Răsărit care intră în componenţa acestei asociaţii internaţionale de breaslă, impunându-se prin spectacolele sale în elita mişcării teatrale româneşti şi europene. Este demn de menţionat că la Bruxelles, teatrul craiovean era invitat, în 1996, să-şi prezinte spectacolele în ciclul „Mari Teatre ale Europei”. În mai 1997, faimoasa revistă britanică „The Stage” scria despre Teatrul Național din Craiova: „Te întrebi uneori dacă această companie nu este cea mai bine alcătuită, de la Berliner Ensemble al lui Brecht, sau poate de la Royal Shakespeare Company a lui Peter Brook”.
Perioada 1988-2000, sub directoratul lui Emil Boroghină, a reprezentat o epocă de strălucire a companiei craiovene. Un important moment al istoriei acelei perioade a teatrului îl reprezintă fondarea Festivalului Internațional Shakespeare, în anul 1994. Primele cinci ediții s-au desfășurat o dată la trei ani, iar din 2006, manifestarea are loc o dată la doi ani. Dimensiunea ştiinţifică deosebit de importantă a Festivalului Internaţional Shakespeare s-a manifestat prin intermediul sesiunilor de shakespearologie, seminariilor ştiinţifice şi atelierelor de teatrologie, realizate în colaborare cu Asociaţia Internaţională a Criticilor de Teatru. Prilejuită de aceste manifestări, este notabilă prezenţa la Craiova a unora dintre cei mai importanţi shakespearologi ai lumii: Stanley Wells, Paul Edmonson, Michael Dobson, Andrej Zurowski.
Odată cu anul 2000, sub directoratul lui Mircea Cornişteanu, viziunea sa managerială continuând traiectoria ascendentă a performanțelor Naționalului craiovean, s-au lansat noi proiecte importante la nivel naţional şi internaţional: „Valori ale teatrului românesc, valori ale teatrului european”, manifestare culturală la care au participat invitaţi din peste 30 de ţări ale Europei; proiectul în derulare „Tineri regizori, tineri scenografi”, aflat la cea de-a cincea ediție; „Întâlnirile SpectActor”, „Colocviile Ion D. Sîrbu”, proiectul de spectacole-lectură „Autorii sunt în sală”, „Duminici de poezie în teatru”, editarea revistei teatrului – SpectActor. La aceste conferinţe au participat importante personalități din diferite domenii, teatrologi, actori, scriitori, oameni politici, istorici, medici. Naţionalul craiovean a fost organizator, partener sau co-organizator în 12 producții.
 
<obiectiv>1350, - PRIMĂRIA CRAIOVA
Palatul Banca Comerțului, clădire monumentală ce găzduiește Primăria Municipiului Craiova, este unul dintre cele mai cunoscute edificii din oraș. Banca Comerțului a fost proiectată de arhitectul Ion Mincu în 1906 și finalizată în 1916 de către elevul acestuia, Constantin Iotzu. Clădirea are un interior bogat decorat cu stucaturi, vitrouri, mozaicuri venețiene și grilaje de fier forjat.
La 12 decembrie 1897 (după alte surse în 1899), bancherul și omul politic liberal craiovean Constantin Neamțu înființa la Craiova, sub forma unei afaceri de familie, Banca Comerțului. Societatea
bancară a devenit repede una din cele mai importante și de succes bănci cu capital românesc din țară, deschizând sucursale în mai multe orașe importante.
În 1906, principalul promotor al arhitecturii neo-românești, arhitectul Ion Mincu, a întocmit proiectul noului sediu al instituției. Moartea sa timpurie, la doar 60 de ani, survenită la 6 decembrie 1912, a întrerupt lucrările la construcția băncii, care au fost finalizate în perioada 1912-1916, sub supravegherea arhitectului Constantin Iotzu. Pentru finalizarea lucrărilor la sediul Băncii Comerțului a fost angajat constructorul italian Giovanni Batista Peressutti, care a lucrat alături de întreprinderea de construcții a lui Carlo Dalla Barba.
La vremea inaugurării sale, Banca Comerțului era una din cele mai frumoase clădiri din oraș și chiar din țară, impresionând atât prin aspectul exterior, cât și prin cel interior, bogat ornamentat cu vitralii, candelabre și mozaicuri.
Palatul fostei Bănci a Comerțului este o clădire impunătoare, construită pe un plan patrulater pe trei niveluri, într-un stil eclectic cu vădite elemente neo-românești. Conform datelor istorice este posibil ca fațada clădirii să fi fost simetrică în proiectul inițial al lui Ion Mincu, iar volumul situat în partea dreapta intrării, care “asimetrizează într-o oarecare măsură compoziția”, să fie o adăugire ulterioară, realizată de Constantin Iotzu. De asemenea, elementele de arhitectură vizibile în partea superioară a fațadei principale, deasupra cornișei, aproape de acoperiș, e posibil să fi fost proiectate de Mincu în urma unei călătorii de studii la Istanbul.
Constructorii au întrebuințat la ridicarea edificiului materiale solide, zidărie de cărămidă legată cu mortar de ciment, mozaic venețian, stucatură, lanternouri, vitralii și învelitoare din zinc. Tâmplăria, lamperia și mobilierul au fost executate la Viena. La interior se remarcă fostul hol al ghișeelor băncii, astăzi sala de întrunire a Consiliului Local, al cărui plafon casetat are în centrul său un elegant luminator, pereții decorați și plafoanele pictate, elementele spectaculoase de feronerie. Din holul de la parter, spre vest se găsește scara de acces spre etaj, iar spre est scara de acces la subsol.
Construită pe 3 niveluri, clădirea avea subsol (Tezaurul Băncii trezoreria, diverse depozite, arhiva, locuința intendentului, încălzire centrală, uzină electrică proprie și atelier mecanic), parter (un vestibul, o sală mare, ghișee și birourile administrației) și etaj (un vestibul, din care, printr-o galerie, se ajunge în holul unde se află diverse birouri, sala consiliului și cabinetul directorului).
 
<obiectiv>1351, - STATUIE CAROL I
 Statuia din bronz, operă a sculptorului Mircea Spătaru, a fost amplasată în faţa clădirii liceului ce poartă numele lui Carol I în decembrie 2007.
Carol I al României, Principe de Hohenzollern-Sigmaringen, pe numele său complet Karl Eitel Friedrich Zephyrinus Ludwig von Hohenzollern-Sigmaringen, (n. 20 aprilie 1839, Sigmaringen - d. 10 octombrie 1914, Sinaia) a fost domnitorul, apoi regele României, care a condus Principatele Române și apoi România după abdicarea forțată de o lovitură de stat a lui Alexandru Ioan Cuza.
Din 1867 a devenit membru de onoare al Academiei Române, iar între 1879 și 1914 a fost protector și președinte de onoare al aceleiași instituții.
În cei 48 de ani ai domniei sale (cea mai lungă domnie din istoria statelor românești), Carol I a obținut independența țării, datorită căreia i-a și crescut imens prestigiul, a redresat economia, a dotat România cu o serie de instituții specifice statului modern și a pus bazele unei dinastii.
A construit în munții Carpați castelul Peleș, care a rămas și acum una dintre cele mai vizitate atracții turistice ale țării. După războiul ruso-turc (1877-1878), România a câștigat Dobrogea (dar a pierdut sudul Basarabiei), iar Carol a dispus ridicarea podului peste Dunăre, între Fetești și Cernavodă, care să lege noua provincie de restul țării.
Neîmplinirea cea mai importantă a domniei regelui Carol I, ca și a succesorilor lui în perioada monarhică a istoriei moderne a țării, a fost eșecul rezolvării problemelor tipice unei țări a cărei economie era bazată pe agricultură și a cărei populație era reprezentată în covârșitoare majoritate de țărani. După suirea pe tron a lui Carol I, situația țărănimii române începe să se degradeze serios, pe măsură ce moșierimea, pentru a face față competiției pe piețele externe, ridică continuu nivelul de exploatare al țărănimii. Sistemul injust pentru covârșitoarea majoritate a populației României din acea perioadă era în plus aproape o excepție în regiune, fapt care totuși nu l-a stimulat pe suveran să inițieze un program de reformă agrară, situație care a condus la repetate explozii sociale în mediul rural la finele secolului al XIX-lea și începutul secolului al XX-lea. Rezultatul a fost că principalul sector al economiei românești în epocă, în care era antrenată majoritatea covârșitoare a populației, a rămas într-o stare primitivă.
Mircea Corneliu Spătaru (n. 27 iulie 1937, Epureni, Duda Epureni, județul Vaslui - d. 31 august - 1 septembrie 2011,Cluj-Napoca), a fost un sculptor, pictor și ceramist român, profesor universitar, personalitate marcantă a artei românești.
<obiectiv>1352, - COLEGIUL NAȚIONAL CAROL I
Istoria instituției de învățământ începe cu aproape 70 de ani înaintea inaugurării clădirii în care aceasta își desfășoară activitatea în ziua de astăzi. La 20 mai 1826 s-a înființat Școala Centrală de la Craiova, a doua școală națională medie din Principate, după
 
Colegiul Sf. Sava din București, de fapt o clasă umanioară de învățământ secundar românesc. Clasa a fost înființată pe lângă școala primară de la Mânăstirea Obedeanu și a funcționat în chiliile din curtea bisericii. La 7 decembrie 1831, școala se mută cu toate clasele în chiliile Bisericii Madona Dudu (Maica Precista din Dud).
În octombrie 1832, vornicul Iordache Otetelișanu, donează 300 de galbeni pentru cumpărarea de la Barbu Știrbei a unui teren în centrul Craiovei pentru construirea unei clădiri pentru școală. Construcția efectivă începe în 1835, după planurile arhitectului catalan Xavier Vilacrosse.
Clădirea prezintă un regim de înălțime pe patru niveluri (subsol, parter și două etaje) și cuprinde săli de clasă, laboratoare, birouri administrative, biblioteca și, pe aripa frontală a clădirii, sala de spectacol a fostului Teatru Liric “Elena Teodorini” (actualmente Opera Română din Craiova). Ca dotare, pe lângă cea de mobilier sau materiale educative, colegiul deține colecții de obiecte și exponate rare sau unice aparținând diferitelor științe. De la cărți rare și vechi (“Tratat de numismatica” de Budeus din 1514, 400 de volume din “Mémoire et reconnaissance”, cu autograful lui Lamartine pe prima pagină, din 1826, Biblia de la București) la colecții de roci și fluturi, biblioteca liceului este un spațiu deosebit de valoros. De asemenea, în cabinetul de biologie al liceului se mai află și o celebră operă de artă, “Ecorșeul” (“Jupuitul”) lui Constantin Brâncuși, lucrat între 1900 și 1902 sub îndrumarea dr. Gerota, care prezintă în detaliu sistemul muscular și ligamentele umane.
Pe fațadele edificiului se remarcă ancadramentele ferestrelor, semicoloanele cu capiteluri corintice pe unul sau două niveluri de deasupra intrării principale, lucarnele și luminatoarele din acoperișul elansat din dreptul celor două intrări menționate, cornișa reliefată etc. La interior se pot admira pardoseli din mozaic de marmură, o scară principală din piatră stuc și marmură artificială cu coloane cu capiteluri sculptate, precum și picturile lui Tribalsky și frescele foștilor elevi.
Astăzi, pe fațadele liceului sunt amplasate mai multe plăci comemorative ce amintesc de evenimentele legate de istoria acestei instituții de educație și cultură:
“În vechea clădire a Școlii Centrale, aflată în aceste locuri, a locuit o perioadă de timp Ioan Maiorescu (1811-1864), profesor și director al acelei școli, revizor școlar, istoric și filolog, diplomat și om politic, participant al Revoluției de la 1848, militant activ pentru Unirea Principatelor.”
“Aici s-a născut fiul său, Titu Maiorescu (1840-1917), critic literar, estetician, profesor universitar, jurist, om politic, întemeietor al Societății Literare Junimea și al revistei Convorbiri Literare, membru al Academiei Române.”
“În acest loc a fost Școala Centrală unde, între 13-15 iunie 1848, și-a avut sediul guvernul revoluționar. Aici a fost citită Proclamația de la Islaz și tot aici a fost sediul Clubului Revoluționar craiovean în tot timpul revoluției.”
<obiectiv>1353, - MUZEUL DE ȘTIINȚE ALE NATURII
Inaugurată la 2 decembrie 1923 sub denumirea de "Muzeul de Istorie Naturală al Craiovei", de către membrii Cercului Ştiinţific Craiovean condus de profesorul de ştiinţe naturale Marin Demetrescu, a devenit secţie a Muzeului Regional al Olteniei, în anul 1928.
La 13 mai 1928 s-a hotarât ca Muzeul de Istorie Naturală al Craiovei care, în anul 1927 a primit spre administrare şi colecţiile Muzeului de Etnografie şi Antichităţi al judeţului Dolj, să-şi "mărginească aria de explorare la ţinutul oltean" (Vincenz, 1928) şi să funcţioneze sub denumirea de Muzeul Regional al Olteniei, sub conducerea
profesorului Marin Demetrescu.
Secţia de Ştiinţele Naturii a funcţionat iniţial în clădirea Prefecturii; între anii 1934 - 1948 s-a mutat în actualul sediu al Secţiei de Etnografie, iar între anii 1949 - 1975 a funcţionat în actualul sediu al Secţiei de Arheologie - Istorie.
 
În această perioadă, patrimoniul Secţiei de Ştiinţele Naturii a fost dat spre vizitare publicului sub diferite forme de expunere pâna în anul 1963, când s-a dat în circuit expozitia de bază, amenajată la parterul clădirii din strada Madona Dudu nr. 44, realizată după un proiect tematic întocmit de profesorul dr. Ioan Firu. Această expoziţie a fost desfiinţată în anul 1975 pentru extinderea expoziţiei de bază a Secţiei de Istorie - Arheologie.
Între anii 1975 - 1986, din lipsa unui spaţiu adecvat, activitatea expoziţională a Secţiei de Ştiinţele Naturii a încetat, continuând activitatea de completare şi diversificare, evidenta şi valorificare ştiinţifică a patrimoniului.
Noua campanie expozitională a început la 13 martie 1986, la parterul clădirii din strada Popa Sapca nr. 8 unde funcţioneaza şi în prezent, când au fost date în circuit de vizitare două expoziţii temporare: "Fluturii - petale zburătoare" si "Din lumea animalelor". Cele două expoziţii, au fost urmate periodic de zeci de expoziţii temporare care au avut darul de a rula valorosul patrimoniu, îmbogăţit şi diversificat de-a lungul anilor cu piese muzeale rezultate în urma activităţii de cercetare a muzeografilor. Anual au fost realizate cel puţin patru expoziţii temporare la sediul Secţiei, unele dintre ele fiind itinerate la alte muzee din ţară (Drobeta Turnu Severin, Timişoara, Târgu Mureş, Brăila, Curtea de Argeş, Suceava, Bacău, Bârlad, Bistriţa Năsăud etc).
La 18 septembrie 2008, s-a vernisat expoziţia de bază de la etajul I, amenajată în urma implementării proiectului "Creşterea atractivităţii turistice a municipiului Craiova şi a judeţului Dolj prin amenajarea expoziţiei de bază de la etajul I - Secţia de Ştiinţele Naturii a Muzeului Olteniei Craiova", depus la 16 decembrie 2002, în cadrul Programului PHARE 2001 Coeziune Economica si Sociala - Schema de finanţare nerambursabilă pentru proiecte de infrastructură mica, de către C.J. Dolj, în parteneriat cu Muzeul Olteniei - Secţia de Ştiinţele Naturii (foto 1-3).
La 22 februarie a fost introdusă în circuitul expoziţional şi expoziţia de bază de paleontologie “Oltenia – Terra fossilis”, amenajată la parterul imobilului din str. Popa Şapcă nr. 8.
<obiectiv>1354, - BISERICA SFÂNTA TREIME
Situat în zona centrală a municipiului Craiova, ansamblul bisericii Sfânta Treime este un complex arhitectural aparte, constituit din biserica propriu-zisă, cu hramul Sfânta Treime, și turnul de intrare. Vechi paraclis domnesc, monument istoric și religios de importanță deosebită, biserica Sfânta Treime este un lăcaș de cult al cărui trecut spectaculos este prea puțin cunoscut.
Biserica “Sfânta Treime” (vechi “Sfânta Troiță” sau biserica Știrbei) este ctitoria bătrânei jupânese Dumitrana Știrbei stolniceasa, zisă Știrboaica, fiica învățatului Constantin Strâmbeanu și văduva Marelui Logofăt
Constantin Știrbei, fost caimacam al Craiovei în anul 1741. Construcția bisericii a început în 1765, un document din data de 15 decembrie a acelui an atestând că stolniceasa “făcuse o biserică lângă casele sale din Craiova”, nu departe de reședințele de atunci ale banilor Craiovei, actualele Casele Băniei. Paraclisul boieresc, construit din zid, este trecut în lucrarea “Istoria Daciei” printre cele cinci biserici de piatră ale orașului “a lui Petre Bojiu, a Știrboaicei, a Sfântului Ioan, a Ungurelului și a Jianului”. El a fost terminat în anul 1768, remarcându-se prin stilul brâncovenesc, forma de cruce, turla zveltă de deasupra naosului și pridvorul cu colonade. Jupâneasa Dumitrana a avut grijă nu doar de construcția lăcașului de cult, ci și de înzestrarea și împodobirea acestuia. În 1781, ea comanda un policandru cu 24 de sfeșnice și îi scria unui prieten negustor din Sibiu, cerându-i acestuia să-i aducă “20 de tefele de aur bun leșesc, câte 3 lei și jumătate tefeaua”. Zugravul care s-a ocupat de zugrăvirea paraclisului fusese tocmit din Sibiu în anul precedent
 
de Barbu, fiul Dumitranei. La 1790, biserica a fost dotată cu un clopot de 100 de livre (pfunzi), cu inscripția “acest clopot s-a făcut de dumneaei stolniceasa Dumitrana Știrboaica și l-au așezat la hramul sfintei Troițe în Craiova”, ce se păstrează și astăzi în turnul de intrare.
În 1906, paraclisul a fost reclădit pe vechile temelii, pe cheltuiala și sub ctitoria fiilor lui Barbu Știrbei Vodă, principii Alexandru și Dimitrie Știrbei, după planurile arhitectului și restauratorului francez André Lecomte du Noüy. Pe lângă reconstrucția bisericii, ctitorii Alexandru și Dimitrie Știrbei s-au ocupat și de construcția turnului de intrare, ce datează tot din 1906, și de decorarea și amenajarea bisericii. S-a realizat pictura interioară, s-a așezat o catapeteasmă de stejar, sculptată și aurită, și a fost adus mobilier din Franța.
În timp, au fost dărâmate chiliile pentru a crea o grădină mare în jurul bisericii și a fost dărâmat zidul pentru a crea un spațiu deschis, pentru a integra biserica în noul peisaj arhitectural al Pieței Mihai Viteazul.
<obiectiv>1355, - STATUIA ION MAIORESCU
Bustul lui Ioan Maiorescu este considerat unul dintre cele mai vechi monumente de for public din oraș. Operă a sculptorului român Ioan Iordănescu, monumentul dedicat celebrului profesor român de istorie și director al Școlii Centrale din Craiova a fost inaugurat în ianuarie 1913.
În 1909, într-o ședință a societății culturale a elevilor Colegiului craiovean, al cărui suflet era profesorul de istorie Vasile Mihăilescu, s-a propus și s-a luat decizia de a se ridica un bust lui loan Maiorescu. Prin subscripție publică și prin contribuția lui Titu Maiorescu s-a strâns suma de 18.000 lei, fondurile necesare construirii bustului. Executarea bustului a fost încredințată sculptorului bucureștean Ioan lordănescu, cunoscut pentru realizarea mai multor monumente istorice în Oltenia. Deși lucrarea a fost terminată în 1911, inaugurarea a fost amânată până în ziua de 7 ianuarie 1913, când profesorii craioveni N. Bănescu și Vasile Mihăilescu au finalizat volumul omagial dedicat marelui profesor de istorie.
Bustul lui Maiorescu dovedește o valoare artistică deosebită, fiind lucrat în bronz, iar soclul din piatră de Câmpulung. Din stânca ce formează soclul se desprinde un tors bărbătesc (simbolul timpului)
și cu ambele brațe înfășoară cu o draperie (vălul trecutului) umerii bustului.
În soclu este săpată inscripția: „Lui loan Maiorescu 1811-1864, apostol al ideilor naționale în trei țări române”, iar pe spatele soclului este săpat un paragraf dintr-o cuvântare a marelui cărturar și diplomat român: „Eu frate încă am văzut multe și din toate aceste multe m-am convins că noi fără carte aici în țara aceasta și mai departe în țările acelea locuite de români multă viață nu vom avea. Am fost eu în țările apusului și apoi fost-am și la Viena și pe acolo pretutindeni am înțeles că nimic alt nu întărește și nu împodobește viața omului și deci viața poporului mai mult ca învățătura, știința...”.
Bustul a fost așezat inițial în parcul Bibescu (actualul Parc Romanescu), apoi, din anul 1928, a fost mutat în fața Colegiului Național Carol I, pe locul unde ilustrul profesor revoluționar, urcat într-un copac, dăduse citire în 1848 Proclamației de la Islaz. După cutremurul din 1977, bustul a fost translatat puțin mai la nord, mai aproape de fațada principală a Colegiului Național Elena Cuza, în scuarul din fața fostei Școli Otetelișanu.
Ioan Maiorescu a fost un profesor român de istorie, director al Școlii Centrale din Craiova, agent diplomatic al guvernului Țării Românești pe lângă dieta germană de la Frankfurt pe Main. S-a născut în familia Trifu, tatăl său fiind un țăran transilvănean, dar și-a luat numele de Maiorescu pentru a sublinia înrudirea cu Petru Maior. S-a căsătorit cu Maria Popazu, cu care a avut doi copii, Emilia și Titu, cel ce a fost o personalitate remarcabilă a României sfârșitului secolului al XIX-lea și începutului secolului XX.
În perioada 1850-1857, Maiorescu s-a stabilit la Viena, unde a lucrat în slujba guvernului Austriei, ca translator în Ministerul Justiției. După Unirea Principatelor din 1859, Ioan Maiorescu a revenit în
 
țară, unde a îndeplinit funcțiile de președinte al Obșteștii Epitropii, de director al Comisiei Centrale a Principatelor Unite, profesor la „Sfântul Sava“, director al Eforiei Instrucțiunii Publice și profesor la Școala Superioară de Litere din București.
Ioan Maiorescu a murit la 24 august/5 septembrie 1864, la vârsta de doar 54 de ani.
<obiectiv>1356, - ȘCOALA OTETELEȘANU
Școala Oteteleșanu (altă grafie: Otetelișanu) este o clădire de patrimoniu aflată în centrul orașului Craiova, în imediata apropiere a Liceului “Carol I”. Edificiul a adăpostit Școala de fete Lazaro-Otetelișanu, a doua școală din Craiova și prima școală centrală de fete din Țara Românească, o instituție de învățământ de prestigiu a cărei activitate s-a continuat cu cea a actualului Colegiu Național “Elena Cuza”.
În prima parte a secolului al XIX-lea (înainte de 1835), vornicul Iordache Otetelișanu a deschis în case cu chirie, din veniturile Bisericii Sf. Ilie, un pension de fete. La 21
martie 1836, paharnicul Constantin Lazăr lăsa prin testament casele pe care le avea în Craiova de la soția sa, Zoița Pârșcoveanca, pentru a se instala în ele un pension de fete. În 1837, frații Iordache și Grigore Otetelișanu au întocmit un proiect de testament, prin care hotărau, cu banii dați de biserica Sfântul Ilie, ai cărei epitropi erau, să transforme casele Lazaro în local pentru un pension de fete. Astfel s-a înființat și întreținut Școala de fete Lazaro-Otetelișanu, a doua școală din Craiova după Școala Centrală deschisă în 1826, azi Colegiul Național “Carol I”, și prima școală centrală de fete din Țara Românească, azi Colegiul Național “Elena Cuza”.
În anul 1844, vornicul Otetelișanu încetează din viață, iar locul lui de protector al școlii este preluat de fratele său, aga Grigorie Otetelișanu. Situația provocată de Războiul Crimeii (1853-1856) a contribuit la închiderea temporară a școlilor, și deci și a Pensionului „Lazaro-Otetelișanu”, al cărui sediu servește drept cartier militar trupelor rusești. Redeschiderea școlii se face în 1854 în casele serdarului Braboveanu, iar în 1855 școala se mută în casele lui P. Poenaru, de pe strada Sabinelor. În anul 1860, școala trece sub administrația statului și pusă sub controlul și supravegherea unui comitet. În această perioadă, școala funcționa cu șase clase: patru inferioare și două superioare. În conformitatea cu legea instrucției din 1864, Institutul “Lazaro Otetelișanu” încetează să-și mai desfășoare activitatea și, odată cu el, dispare și numele fondatorilor săi. După 1864, pensionatul devine școală centrală cu cinci clase secundare.
Prin testamentul său din 8 decembrie 1869, Grigore Otetelișanu lasă întreaga sa avere nepotului său Costică N. Otetelișanu și fiului acestuia Grigore, îndatorindu-l pe cel dintâi “să înzestreze școala și cu biblioteca ce avea, cu instrumente de inginerie și alte științe, iar din fondurile bisericei și ale școalei să clădească anume local pentru așezarea lor și pentru alcătuirea unui muzeu.” Localul institutului a fost construit din nou în 1871, ctitor fiind Constantin Otetelișanu, cel care i-a urmat ca ctitor lui Grigore Otetelișanu.
În prezent, edificiul servește drept sediu secundar (corpul B) pentru Colegiul Național „Elena Cuza”, aici învățând elevii de la clasele I-IV și V-VIII. Clădirea a fost revendicată de către Mitropolia Olteniei, căreia i-a fost atribuit imobilul în 2007 de către o comisie specială de retrocedare a unor bunuri care au aparținut cultelor religioase din România.
 
<obiectiv>1357, - MUZEUL OLTENIEI
În secolele XVII-XIX în spaţiul în care se găseşte în momentul de faţă clădirea secţiei de Istorie-Arheologie a Muzeului Olteniei exista un izvor de la care se aprovizionau sacagii cu apă potabilă şi pe care o distribuiau contra cost în zona istorică a Craiovei. Terenul aparţinea Bisericii Maica Precistă din Dud, astăzi Madona Dudu. Tot pe acest teren se afla o parte dintr-un codru străvechi, din care se mai păstrează o mică porţiune, în actualul parc Mihai Bravu. Spaţiul aparţinea şi mahalalei Brânduşa, de care era despărţit printr-un pârâu, ce făcea legătura între pârâul din Valea Vlăicii şi unul din braţele Jiului de altă dată.
În faţa actualei clădiri era un podeţ de lemn care făcea legătura cu mahalaua Dorobănţia unde locuiau dorobanţii, cei care apărau ordinea în Craiova şi aveau şi atribuţii militare. La sfârşitul sec. al XIX-lea în condiţiile donaţiei făcute fundaţiei Madona Dudu de un oarecare Preda s-a pus problema construirii unui ospiciu de către municipalitate. În aceste condiţii proiectul viitoarei clădiri cuprindea o curte interioară închisă şi ferestrele zăbrelite la o înălţime mai mare decât la clădirile obişnuite.
Conducerea oraşului Craiova, care primise prin donaţie acest teren, a socotit că amplasarea unui asemenea spital este neadecvată, fiind prea aproape de centrul oraşului. Ca atare, noua clădire a spitalului s-a construit în afara Craiovei pe atunci.
Cu fonduri de la Ministerul Învăţământului şi Cultelor, precum şi de la Primăria Craiovei, la începutul secolului XX a început construcţia actualului sediu.
Construcţia clădirii secţiei de Istorie şi Arheologie a Muzeului Olteniei, după planurile arhitectului Fr. Billek, a fost încheiată în anul 1906 şi inaugurată în toamna aceluiaşi an, cu prilejul jubileului a 40 de ani de domnie a Regelui Carol I, având ca funcţionalitate o şcoală primară de băieţi şi de fete. În acest spaţiu au fost adăpostiţi mulţi copii orfani care învăţau şi o meserie. Cu fondurile proprii obţinute prin diverse mijloace: obiecte de artizanat lucrate de elevi şi vândute de Comitetul Doamnelor Craiovene la marile sărbători de peste an, se asigura hrana multor elevi săraci, totul patronat de preoţii slujitori ai Bisericii Madona Dudu.
În noiembrie 1940 clădirea a fost grav afectată de cutremurul de atunci, activitatea şcolară fiind transferată pentru o perioadă până la reconsolidarea clădirii. În anul 1948 au fost desfiinţate de către regimul comunist fundaţiile religioase şi şcolile particulare. Prin urmare, la intervenţia directă a viitorului academician C.S. Nicolăescu-Plopşor şi a colegului său de şcoală – Ştefan Voitec, pe atunci ministru al învăţământului, clădirea a fost acordată Muzeului Olteniei. Aici au figurat iniţial pentru un timp şi Arhivele Statului şi toate muzeele din Craiova.
<obiectiv>1358, - BISERICA SFÂNTUL NICOLAE
Biserica Sf. Nicolae – Dorobănția este un monument arhitectural și religios din Craiova ce poartă hramul Sf. Nicolae (6 decembrie), are o vechime de peste 2 secole, fiind ridicată în anii 1782-1793 și refăcută ulterior.
Despre Biserica Sf. Nicolae se crede că a fost ridicată din lemn în jurul anului 1760, ulterior construită din cărămidă din materiale rămase de
  
la construcția în imediata vecinătate, la mijlocul veacului al XVIII-lea, a Bisericii Madona Dudu. Ridicarea bisericii, începută în jurul anului 1778 a fost inițiativa clucerului Constantin Fotescu, care se numărase printre ctitorii principali ai Bisericii Madona Dudu. La moartea clucerului, în 1781, epitropia bisericii a revenit urmașului său, Dumitrache Fotescu, care, însă, nu a trăit nici el să vadă construcția finalizată. Biserica de zid a fost terminată cel mai probabil în 1793, locașul avându-i ca ctitori pe “Gherasim ieromonahul și Constantin Atanasie, Constantin Băcanu și Olimpia monahia”, conform unor documente bisericești din 1838 și 1839.
Numele sub care este cunoscută biserica cu hramul Sf. Nicolae, Dorobănția, este numele mahalalei în care aceasta a fost ridicată. Mahalaua Dorobănția, atestată la 1746, când orașul a fost împărțit în circumscripții, și-ar fi datorat denumirea de la regimentele de dorobanți (soldați) ale căror locuințe (cazarme) ar fi fost în această parte a orașului.
La începutul secolului al XIX-lea, biserica ajunge în ruină și este reparată de iznaful (breasla) pescarilor, care o cere pentru sărbătorirea hramului lor. După cutremurul din 1838, biserica suferă din nou pagube semnificative, fiind închisă o perioadă și apoi reparată în întregime în 1839 de “Ioniță Stoicescu și rafetul pescarilor”.
Conform atestărilor unor vechi cărți bisericești, în 1849 funcționa în curtea bisericii o școală sub îngrijirea dascălului Dimitrie Popescu.
Între 1863 și 1865 s-au făcut lucrări de reparații care au schimbat radical aspectul bisericii. Atunci s-a înlăturat pridvorul, naosul a fost unit cu pronaosul prin demolarea zidului despărțitor, s-a construit un fronton, iar turla de zid a fost înlocuită cu una de lemn. Tot în acea perioadă s-a dărâmat și clopotnița de zid.
La reparația din 1943-1945, care i-a dat bisericii forma actuală, s-a demolat turla de lemn și s-a construit alta de zid, s-a adăugat pridvorul, biserica a fost consolidată și înconjurată cu un soclu de ciment.
Biserica evidențiază stilul arhitectonic post-brâncovenesc al vechilor biserici din Oltenia și Țara Românească, în plan triconic, cu pridvor deschis pe arcade și coloane de cărămidă. Fundația este din cărămidă cu zidărie din cărămidă și învelitori din tablă.
<obiectiv>1359, - BISERICA SFÂNTUL NICOLAE BRÂNDUȘA
Situată în zona centrală a municipiului Craiova, în imediata apropiere a Bisericii Madona Dudu și a Școlii Centrale de Fete, Biserica “Sf. Nicolae” – Brândușa este un monument istoric și de arhitectură religioasă plin de farmec, înzestrat cu o atmosferă intimă, profundă. Biserica poartă hramurile Sf. Ierarh Nicolae (6 decembrie), Sf. Cuv. Parascheva (14 octombrie), Sf. Muceniță Filoteia (7 decembrie) și, de la ultima resfințire (3 iunie 1991), se mai prăznuiește aici și hramul primei duminici de după Rusalii, Toți Sfinții. Numele după care este cunoscută, Brândușa, vine, însă, de la denumirea uneia dintre cele mai vechi mahalale din Craiova.
Prima menționare documentară a Bisericii Brândușa datează din anul 1746, când se crede că orașul Craiova a fost împărțit în circumscripții fiscale. Pe atunci, biserica se află în raza vechii așezări a urbei, în apropiere de Piața Veche, de Casa Băniei și de Fântâna Purcarului de lângă vechiul Han Hurezu. Nu departe de biserică, pe strada Barați, funcționa, în timpul stăpânirii austriece din prima jumătate a secolului al XVIII-lea (1718-1739), o bărăție (mănăstire de călugări franciscani) prin care se promova catolicismul.
 
Deși anul zidirii nu se cunoaște cu exactitate, se consideră că Biserica Brândușa a fost zidită din temelie în anul 1793, pe locul unei mai vechi biserici de lemn. Ctitorii lăcașului au fost șetrarul Ștefan Pârșcoveanu, stolnicul Ioan Brăiloiu, Dumitrache Vicșoreanu, logofătul Radu Pleșoianu și căpitanul Radu Măinescu (din familia de moșieri Măinescu). Un an mai târziu, în 1794, sfântul lăcaș era finalizat integral, credincioșii din zonă putând participa la slujbe euharistice și alte servicii liturgice. Într-un minei tipărit la Râmnic apare o însemnare despre biserică făcută de unul dintre preoții care slujeau la Biserica Brândușa în 1794: “Acest Mineiu al lunii lui Ghen(ar) este al sfintei Biserici ce se prăznuiește hramul Sfântului Erarh Nicolae și Prea Cuvioasa Parascheva din Craiova, ce se cheamă Brândușa și am scris eu să se știe, iunie 4, 1794, Poapa Iovan ot tam”.
Biserica Brândușa se află și astăzi în forma pe care a avut-o la întemeiere, în anul 1793. Ea este construită din zid de cărămidă subțire în formă de corabie (navă), spre est în semicerc, iar spre vest cu pridvor deschis susținut de patru stâlpi rotunzi de cărămidă. Nu are turle, fiind singura biserică din Craiova construită în acest stil.
Altarul, semicircular, este despărțit de naos prin catapeteasmă de zid, de sus până jos. În interior, biserica este pardosită cu scândură, iar în pridvor cu cărămidă în dungă.
În biserică se afla, lângă altar, o raclă cu moaște ale Sfinților Mucenici de la Hozeva (20 martie) și Icoana Sf. Filoteia, care, conform unui document din 1900, este declarată ca fiind făcătoare de minuni. Icoanele Sf. Muceniță Filoteia și Sf. Nicolae datează din secolul al XVIII-lea, iar cea reprezentând-o pe Sf. Parascheva, din veacul al XIX-lea.
<obiectiv>1360, - CASA GRIGORE GABRIELESCU
Construită la mijlocul secolului al XIX-lea, casa a preluat numele tenorului Grigore Gabrielescu, personalitate care s-a născut și a trăit în acest edificiu. De asemenea, în acest imobil a locuit temporar și scriitorul George Coșbuc după căsătoria sa, la 1 iunie 1895, cu Elena Sfetea, sora editorului C. Sfetea. Aici i s-a născut, la 11 august 1895, unicul fiu al scriitorului, Alexandru, decedat la 26 august 1915 într-un accident de automobil în drum spre Tismana.
Născut la 13 ianuarie 1859, Grigore Gabrielescu urmează cursurile Liceului “Nicolae Bălcescu” (actual “Carol I”) din Craiova. Profesorul de muzică
din liceu, George Simonis, îi descoperă talentul și îl include în corul mixt de la Biserica Madona Dudu, unde cântă alături de Elena Teodorini și pe care ajunge apoi să îl dirijeze. La 20 de ani părăsește orașul natal, pentru a studia la Conservatorul de Muzică și Artă Dramatică din București. Gabrielescu debutează în 1880 în “Martha” de Flotow, continuând apoi să cânte în spectacole de la Teatrul Național din București. În stagiunea din 1885-1886 a Naționalului din capitală, cântă pentru prima dată operă în limba română. Pornind de aici, cariera artistică a lui Gabrielescu atinge cote foarte înalte, acesta ajungând să cânte stagiuni întregi la “Scala” din Milano, la teatrul din Madrid, la teatrul “Don Carlos” din Lisabona, la marile teatre lirice din America de Sud (Montevideo, Rio de Janeiro sau Buenos Aires). Grigore Gabrielescu a fost printre primii 4 mari tenori al lumii autorizați de Verdi să cânte rolul lui Othello. Ca urmare a prestației sale magnifice în rolul Enzo Grimaldo din opera “La Gioconda” de Amilcare Ponchielli, Gabrielescu a fost apreciat de însuși Giacomo Puccini, care l-a invitat să cânte rolul titular în premiera mondială a operei sale “Edgar” (1889). Meritele artistice ale lui Grigore Gabrielescu i-au adus acestuia calitatea de membru de onoare al Academiei de Muzică din Lisabona și de purtător al Ordinului de Cristo, oferit de Suveranul Portugaliei, Don Carlos I.
 
La începutul secolului al XX-lea, Gabrielescu se întoarce în țară pentru o strălucită carieră didactică și de directorat, devenind profesor la Conservatorul de declamație din Iași, apoi director al Teatrului Național din Craiova (1904-1907).
Între 1907-1910, împreună cu doctorul I. Puțureanu, Gabrielescu se ocupă de apariția la Craiova a “Revistei culturale”.
Din 1911 până în primăvara lui 1915, Grigore Gabrielescu este director al Școlii de muzică “Elefterie și Elena Cornetti”. La Școala Cornetti, el s-a îngrijit de formarea corpului profesoral, de înființarea unor cursuri serale și de alcătuirea unei orchestre simfonice de 60 de instrumentiști care a debutat pe 12 martie 1912. Cariera sa de director s-a încheiat ca urmare a unor intrigi politice, continuându-și activitatea didactică la Conservatorul din Craiova (Școala Cornetti) ca profesor de canto, scriind cărți didactice muzicale și compunând lucrări pentru voce și cor.
Grigore Gabrielescu a fost fondator, președinte activ și, mai târziu, președinte de onoare al societăților corale Hora și Armonia. Moare la 13 martie 1915 la Craiova. Pe lângă casa care îi poartă numele, memoria marelui tenor Grigore Gabrielescu mai este cinstită și prin două străzi, una în Craiova și una în București, care îi poartă numele.
<obiectiv>1361, - BLOCUL CASA ALBĂ
În Craiova interbelică, între anii 1920 și 1920 se construiește așa-numita Casa Alba (pe una din laturile grădinii centrale – English Park – realizată în stilul unui scuar londonez), după planurile arhitectului Constantin Iotzu.
Clădirea reprezintă prima clădire de blocuri din Craiova, construită, s-a numit Palatul Nou și a aparținut Băncii Comerțului, iar strada se numea Strada Nouă. Conform proiectului clădirea trebuia să aibă 44 de apartamente destinate funcționarilor Băncii Comerțului și să dețină lift.
Constantin Iotzu (n. 28 mai 1884, Crușova, Macedonia - d. 1 august 1962, București) a fost un arhitect român de origine aromână. Este unul din reprezentanți semnificativi ai stilului arhitectural al neo-românismului.
Între anii 1940 - 1944 a activat ca profesor. A fost, de asemenea, decan al Școlii de Arhitectură din București (pe atunci inclusă în Politehnică).
Casa Albă a fost construită de către Giovanni Batista Peressutti, alături de întreprinderea de construcții a lui Carlo Dalla Barba.
La începutul secolului al XX-lea, într-o perioadă în care, în Oltenia, în multe meșteșuguri și meserii se evidențiau muncitori străini, friulanul Giovanni Batista Peressutti a ridicat la rang de artă construcția clădirilor civile. Concentrându-și activitatea intensă de antreprenor în construcții și reușind să conjuge cu succes cerințele funcționale moderne și reprezentarea într-o atenție deosebită a formelor arhitecturale locale în lucrări mari, Peressutti și-a legat numele de unele din cele mai impozante și cunoscute edificii din Craiova.
Giovanni Batista Peressutti s-a născut pe 20 septembrie 1880 la Pinzano al Tagliamento (la 35 km de Udine), Italia. A urmat studii elementare la Finzano, postelementare la San Daniele și Udine (Italia); ulterior a studiat la Școala Superioară de Studii generale (Udine-Italia) și la Universitatea Sala (Padova-Italia), în urma acestor studii obținând diploma de inginer în construcții. Conform Tezei de doctorat a lui Paolo Tomasella, “Emigranții din Veneto și din Friuli în viața economică și culturală a
 
vechiului Regat (1848-1948)”, Peressutti ar fi sosit în România la sfârșitul primului deceniu al secolului al XX-lea, ca muncitor sezonier. Considerăm, însă, că Peressutti ar fi venit pentru prima dată în Craiova mult mai devreme, în 1895 (conform livretului de exercitarea profesiei pe cont propriu nr. 045064, emis în 1930 de Ministerul Muncii, Sănătății și Ocrotirilor Sociale – Direcțiunea muncii – serviciul plasării, șomajului și migrațiunilor), revenind ulterior, după finalizarea studiilor, pentru a lucra și a se stabili aici împreună cu familia. Deși Craiova era deja cunoscută pentru puternica sa comunitate de italieni, la stabilirea în oraș a familiei Peressutti a contribuit și prietenia dintre Giovanni Batista și arhitectul Petre Antonescu, pe care l-ar fi cunoscut în perioada studenției la Padova. În 1909, Antonescu i-a încredințat lui Peressutti construcția unuia dintre cele mai importante edificii proiectate de el, Palatul Administrativ, azi Prefectura Dolj.
La Craiova, Peressutti (alături de colegul său italian Carlo Dalla Barba) a creat o adevărată școală de lucrări în construcții civile cu meșteri italieni de un înalt profesionalism, formând și mulți zidari sau dulgheri din rândul meseriașilor români.
<obiectiv>1362, - FOSTA MĂNĂSTIRE OBEDEANU
Școala a fost înființată în chiliile de la Biserica Obedeanu, ctitorită de marele boier Constantin Obedeanu.
Fiul lui Constantin Obedeanu a închinat biserica ridicată de tatăl său către episcopul Grigorie al Râmnicului Noului Severin. Ulterior, aici s-a înființat prima școală din Craiova de învățătură cu un dascăl de slavonă și unul de greacă. Această școală de la biserica Obedeanu din anii 1774-1775 a fost prima școală din Oltenia.
Școala a fost pentru prima dată menționată în hrisovul lui Alexandru Ipsilanti din 26 aprilie 1775. A fost, timp de 100 de ani, singura
școală elementară din Craiova și a doua școală națională în limba română din Țara Românească.
La 1803, școala de învățătură obștească de la mânăstirea Obedeanului din Craiova a fost recunoscută și organizată ca școală pentru fiii boierilor, cât și a altora din “scăpătate obraze, câți au râvnă și iubesc învățătura”.
Astfel organizată, școala a funcționat, cu unele întreruperi, din 1816 până în anul 1821. După Revoluția lui Tudor Vladimirescu de la 1821 și venirea lui Grigore Dimitrie Ghica Vodă ca domn pământean, acesta a dispus, din ordinul sultanului, desființarea școlilor grecești. Astfel, școala de la Biserica Obedeanu a devenit în 1822 o școală publică sub numele de Școala Domnească, cu curs primar și clase superioare, în care tinerimea Craiovei învăța limbile română, franceză și greacă. În primăvara anului 1825, dascălii Stanciu Căpățâneanu și Grigore Pleșoianu, elevi ai lui Gheorghe Lazăr și I. H. Rădulescu, înființează la Biserica Obedeanu Școala Națională de Limbă Română, de numele căreia se va lega întreaga evoluție ulterioară a învățământului craiovean.
În perioada 1826-1832, din cauza degradării localului și a condițiilor social-politice în acea vreme, când miliția pământeană i-a ocupat localul, școala a funcționat cu mari întreruperi. La 1832, prin grija lui Stanciu Căpățâneanu, Grigore Pleșoianu și Florian Aron, clasa a III-a a școlii împreună cu clasele umanioare (viitor gimnaziu) s-au mutat provizoriu în chiliile bisericii Madona Dudu, iar clasele I și a II-a au funcționat în continuare în localul școlii din curtea bisericii Obedeanu.
La biserica Obedeanu nu a fost numai școală, ci din marile sale venituri se făcuseră înăuntrul curții biserici și împrejurul acesteia încăperi în care își locuiau dascălii școlilor, doctori și „alte obraze mai scăpătate” (azil).
 
Degradare clădirilor a dus în timp la demolarea acestora, pe locul clădirilor și chiliilor de odinioară de lângă biserica Obedeanu urmând a fi construite: Școala de Băieți „Obedeanu” și Școala de Fete „Zoița Brâncoveanu”.
Conform istoricului bisericii Obedeanu, între cele două școli se află un imobil construit în anul 1900 cu destinația de Ospătărie școlară. Zidul despărțitor dintre biserică și școală a fost ridicat în 1968 din inițiativa școlii. De reținut că din tot ce a fost odinioară așezământul Obedeanu, astăzi mai dăinuie doar biserica și o parte din zidul ce împrejmuiește școala pe latura de apus și miazănoapte.
În această școală au învățat de-a lungul timpului multe personalități ca: Tudor Vladimirescu, Petrache Poenaru, Gheorghe Chițu, Theodor Aman, Alexandru Macedonski, Eugeniu Carada, Constantin Argetoianu, Gogu Constantinescu, Nicolae Titulescu, dr. Constantin Angelescu, Constantin Nicolăescu-Plopșor ș.a.
<obiectiv>1363, - CASA BRĂILOIU LECCA
Casa, datată la mijl. sec. XIX, a fost construită de pictorul Constantin Lecca, acesta înființând aici prima tipografie din Craiova și tipărind prima revistă din Oltenia, “Mozaicul”.
În 1837, Constantin Lecca primește de la cancelaria domnitorului Alexandru Dimitrie Ghica Vodă dreptul de a înființa o tipografie la Craiova. O instalează în casa de zestre a soției sale, Victoria Otetelișanu, unde locuiau și “unde își amenajase un atelier”.
Constantin Lecca a cumpărat apoi terenul pe care se află acum casa având pusă condiția de către vînzător să nu ridice nicio clădire pe teren. Cu toate acestea, Constantin Lecca și-a zidit pe acest
loc casă (probabil între 1841-1842). În curtea gospodăriei se mai aflau atelierul pictorului și tipografia. Casa a fost vândută mai târziu, în anul 1857, fostului sărdar Zamfir Broșteanu. În 1935, casa aparținea d-nei Ana Brailoiu, soția colonelului Gheorghe Brăiloiu, aici aflându-se redacția revistei “Arhivele Olteniei”.
Casa Brăiloiu-Lecca are un regim de înălțime pe două niveluri (subsol și parter). La exteriorul casei se remarcă ancadramentele ferestrelor, cu tencuieli decorative (cel mai probabil adăugate când proprietari erau cei din familia Brăiloiu – după litera B în cunună de lauri de o parte și de alta a fiecărei ferestre). Din păcate, de-a lungul timpului aspectul original al clădirii a fost afectat. Casa e posibil să fie astăzi împărțită între doi proprietari, lucru vizibil prin finisajele exterioare diferite (pe o jumătate de fațadă nu s-au mai efectuat lucrări de tencuire-zugrăvire și s-a schimbat tâmplăria veche cu ferestre din tâmplărie PVC cu geam termopan, ceea ce contravine normelor în vigoare pentru clădiri incluse pe Lista Monumentelor Istorice, în timp ce pe cealaltă jumătate de fațadă s-a păstrat tâmplăria de lemn și s-a văruit mai recent).
Întreaga fațadă dinspre strada ce poartă numele pictorului Constantin Lecca se află într-un stadiu avansat de degradare. Pe aceasta a fost așezată o plăcuță care amintește de importanța acestui monument istoric:
“Casa Constantin Lecca. Această casă, astăzi modificată în mare parte, a fost construită de pictorul Constantin Lecca, participant la Revoluția din 1848, pe locul pe care îl cumpărase în 1841 de la paharnicul Grigorie Otetelișanu. Mai târziu, în 1857, Lecca a vândut casa. Tot aci a existat prima tipografie din Craiova înființată de Constantin Lecca unde s-au tipărit cărți și revista Mozaicul (1838-1839) prima revista din Oltenia.”
 
 <obiectiv>1364, - GRĂDINA BOTANICĂ
Grădina Botanică„Al. Buia”, aflată sub conducerea Universităţii din Craiova, a fost înfiinţată din iniţiativa şi sub îndrumarea prof. dr. univ. Alexandru Buia în anul 1952, este o instituţie ştiinţifică, didactică şi educativă. Acesta a înţeles că nu poate fi vorba de un învăţământ superior agronomic sau horticol fără o grădină botanică universitară.
Grădina se întinde pe o suprafaţă de aproximativ 12,8
ha.
Grădina Botanică este organizată în următoarele sectoare:
Sectorul Ornamental este plan, începe de la intrarea vizitatorilor de pe str. Iancu Jianu, cuprinde 145 taxoni..
Sectorul Provinciile floristice ale României, cu 120 taxoni, este amplasat în partea de nord, nord-est şi est a Grădinii Botanice. Pentru a crea condiţii cât mai apropiate de cerinţele ecologice ale speciilor din diferite regiuni fitogeografice ale României s-au amenajat, prin mari acumulări de pământ, micro- şi macrorelieful cu înălţimi cuprinse între 1,5 m şi 30 m în raport cu luciul de apă al lacurilor. Sectorul Sistematica plantelor este amplasat în partea centrală a Grădinii Botanice. Acesta include şi lacul ce găzduieşte, pe lângă plantele acvatice, şi diferite specii de păsări. Este organizat după sistemul teoretic de clasificare al întregului regn vegetal, elaborat de Al. Borza în 1925, iar plantele sunt grupate pe criterii ştiinţifice, evidenţiindu-se trecerea de la inferior la superior (evoluţia) şi descendenţa unor grupe din altele (filogenia).
Sectorul „Sistematica plantelor” cuprinde un număr de 1000 taxoni, care sunt reprezentaţi doar prin Cormofite: pteridofite, gimnosperme şi angiosperme.
Sectorul Provinciile floristice ale globului cuprinde 1200 taxoni şi este amplasat în partea de sud-vest a grădinii. Funcţionează cu următoarele provincii: mediteraneană, caucaziană, central asiatică, sud-est asiatic şi nord-americană.
Sectorul Plante cultivate este situat în N-V grădinii botanice, iar în el se regăsesc 225 taxoni. Se împarte în şase secţii: agrofitotehnie, legumicultură, arbori, arbuşti şi plante medicinale, vie şi pomi. Sectorul Sere este amplasat în apropierea sediului administrativ şi este structurat pe 4 compartimente: sera culoar, sera plante suculente, sera plante tropicale şi subtropicale şi sera înmulţitor. În acest sector sunt prezenţi 630 taxoni.
Sectorul Pepinieră – Rosariu este plasat în V şi S-V grădinii. În pepinieră se înmulţeşte materialul biologic săditor utilizat de sectoarele grădinii pentru înlocuirea exemplarelor deteriorate.
Muzeul este amplasat în holul sediului administrativ şi cuprinde mostre de seminţe, fructe, planşe, grafice, diplome, colecţii de cataloage editate de Gradina Botanică de la înfiinţare şi până în prezent. Herbarul reprezintă o componentă cu importanţă deosebită în cadrul oricărei grădini botanice.
Acesta a început cu aproximativ 10 000 coli editate de Flora Romaniae Exsiccata (F.R.E.), care au fost cumpărate de către Universitatea din Craiova de la familia Borza. Alături de acesta a fost adăugat şi herbarul prof. Al. Buia, format din 20 000 coli cu plante colectate din toate provinciile României şi determinate, în majoritate, de domnia sa.
<obiectiv>1365, - FÂNTÂNA JIANU
Fântâna a fost construită în jurul anului 1800 de boierul Hagi Stan Jianu și refăcută în 1930.
Hagi Stan Jianu, fiul paharnicului Chiriac Jianu, a fost un boier craiovean care a ocupat de-a lungul anilor mai multe ranguri și funcții importante (biv. Logft. za Vist. în 1768, paharnic în 1780 sub Alexandru
 
Vodă Ipsilanti, biv Vel Postelnic până în 1790, în timpul domniei fanariote a lui Nicolae Mavrogheni, paharnic până în 1794). Conform lui Nicolae Iorga el ar fi avut și misiuni diplomatice în străinătate (s- ar fi dus la Constantinopol pentru a înlesni domnia vornicului Ștefan Pârșcoveanu).
Căsătorit cu Ilinca Jianca Paharniceasa, Hagi Stan Jianu a avut fiice și 3 fii, aceștia ocupând, la rândul lor, funcții în dregătorie: Zamfir (clucer în 1781), GheorGhiță (vel șetrar în 1781), Stăn(uț) (vel serdar în 1787, vel pitar în 1792, paharnic în 1821).
Hagi Stan Jianu a fost și epitropul averii boierilor Obedeanu, dar și ctitor de biserici. Jianu ridică Biserica Bășica, împreună cu tatăl său, dar opera sa rămâne biserica din Preajba. Aici construiește biserică cu chilii pentru monahi și oameni săraci, transformată apoi în schit, dar și școală (cea mai veche școală sătească), han și conac. Pe lângă acestea, în zilele noastre s-a mai păstrat și o casă din Craiova a Jianului, aflată în prezent pe strada Constantin Lecca (fosta stradă Comuna din Paris). Fântâna Jianu a fost construită de boierul Hagi Stan Jianu în jurul lui 1800 într-o mahala de la marginea Craiovei de atunci, unde căruțașii obișnuiau să poposească la intrarea în oraș, pentru a-și adăpa animalele. Rapid, a devenit una din sursele principale de alimentare cu apă ale mahalalei și nu numai, sacagii vânzând apă de aici în tot orașul. Numele fântânii vine de la numele boierului care a construit-o, dar tradiția îl asociază cu cel al vestitului haiduc Iancu Jianu, despre care se spune că ar fi poposit odată la un han din apropiere.
La mijlocul secolului al XIX-lea, în apropierea fântânii, pe locul actualei Grădini Botanice din Craiova, se afla casa familiei lui Alexandru Macedonski, unde viitorul poet a copilărit. Se spune că acesta a fost inspirat de peisajul idilic al parcului din zonă, pe care l-a surprins ulterior în mai multe poezii.
În jurul anului 1930, Fântâna Jianului a fost complet refăcută sub forma actuală. Fântână este construită în plan patrulater, cu patru coloane (două coloane angajate în spate și două degajate în partea din față) ce creează arcuri deschise pe trei laturi și susțin o boltă sferică.
<obiectiv>1366, - STATUIA TUDOR VLADIMIRESCU
Monumentul Tudor Vladimirescu din Craiova este un monument de for public de interes local, operă a sculptoriței franceze de origine română Margareta Cosăceanu-Lavrillier. Lucrarea în bronz, donată municipiului Craiova de către artistă, a fost inaugurată în anul 1960. Monumentul este amplasat în scuarul din fața Facultății de Agronomie, privind către Grădina Mihai Bravu și, dincolo de ea, către Casa Glogoveanu – fostul sediu al Tribunalului Craiova, în care conducătorul Revoluției de la 1821 a locuit. Pe soclul statuii se află o plăcuță cu litere aplicate: „Tudor Vladimirescu 1780-1821”.
Tudor Vladimirescu (1780, Vladimiri Gorj – 27 mai 1821, lângă Târgoviște) a fost o figură emblematică pentru istoria Țării Românești la începutul secolului al XIX-lea, fiind conducătorul Revoluției de la 1821 și al pandurilor. Născut într-o familie de moșneni, Tudor a fost trimis la Craiova pentru a intra în serviciul boierului Ioniță Glogoveanu, în casele căruia a locuit. A urmat Școala Obedeanu din Craiova, unde a învățat carte și limba greacă, și a devenit în timp administrator de moșie și om de încredere al boierului Glogoveanu. La vârsta de 18 ani a părăsit casa boierului și a intrat la panduri, unde a avut o ascensiune fulminantă, participând la războiul ruso-turc din 1806 – 1812. În viața civilă, Tudor se ocupa cu comerțul de vite și cereale și cu arendășia de moșie.
Prezent în capitala țării pentru susținerea unui proces de moșie în fața Divanului, Tudor a aflat de hotărârea Eteriei de a porni mișcarea de eliberare a Greciei. Considerând momentul prielnic pentru a ridica și poporul român la luptă, poartă discuții cu reprezentanții Eteriei pentru cooperare militară, pentru ca „pandurii să înlesnească trecerea lui Ipsilanti peste Dunăre“. A semnat o înțelegere cu
 
Comitetul de oblăduire prin care Tudor urma să ridice „norodul la arme“, având drept obiectiv înlăturarea regimului fanariot.
La 23 ianuarie 1821, prin Proclamația de la Padeș, adresată locuitorilor Țării Românești, Tudor Vladimirescu justifica ridicarea la luptă prin dreptul de rezistență la opresiune care decurge din principiul suveranității naționale. Conținutul prea revoluționar al proclamației, care nu se limita la răsturnarea stăpânirii otomane și cucerirea independenței țării, ci includea și revendicări sociale, cum ar fi egalitatea tuturor în fața legii și abolirea privilegiilor boierești, i-a speriat pe boieri, care au trimis corpuri de oaste pentru a-l opri.
În primăvara lui 1821, Vladimirescu a intrat în București, preluând conducerea țării. După ce țarul Rusiei a dezavuat atât revoluția lui Vladimirescu, cât și mișcarea eteristă, privându-le de un eventual ajutor împotriva turcilor, relațiile dintre Tudor și Ipsilanti s-au înrăutățit. Odată cu intervenția trupelor turcești împotriva eteriștilor, Tudor a adoptat o poziție de neutralitate și a părăsit Bucureștiul, îndreptându-se spre Oltenia. Conducătorii eteriștilor au pus la cale un complot pentru a-l îndepărta pe domnul Tudor. Ridicat prin trădare de la Golești și dus la Târgoviște, în fața lui Ipsilanti, Tudor a fost ucis de șefii eteriștilor, învinuit probabil de colaborare cu otomanii împotriva eteriștilor, fapt pe care istoria nu l-a confirmat niciodată.
Revoluția din 1821 condusă de Tudor Vladimirescu a reușit, totuși, să pună capăt regimului fanariot, restabilind domniile pământene, și a constituit prologul revoluției române din anul 1848.
<obiectiv>1367, - CASA IONEL PLEȘIA
Casa Ionel (Iancu) Pleșia este un monument de arhitectură de sfârșit de secol XIX. O bijuterie arhitectonică atât la exterior, cât și în ceea ce privește interioarele somptuoase, Casa Pleșia este astăzi sediul filialei Omnia a Bibliotecii Naționale a României.
Casa Ionel Pleșia a fost construită între anii 1890-1892 în stil eclectic de predominanță neoclasică la fațadă și neobaroc în interior. Arhitectul este necunoscut, dar se presupune că impozanta
clădire este opera francezului Albert Galleron.
Clădirea a fost confiscată în anii ‘50 de statul român.
În septembrie 1989, în Sala Oglinzilor din Casa Pleșia a avut loc o conferință prezidată de Zoia Ceaușescu, care, fascinată de frumusețea clădirii, le-ar fi propus lui Nicolae și Elenei Ceaușescu să o transforme în a treia reședință din Craiova (pe lângă Casa Barbu Drugă și Casa Jianu). Lucrările de reabilitare au fost sistate odată cu venirea revoluției.
Ulterior, aici s-au pus bazele prestigioasei instituții de cultură care este astăzi Biblioteca Franceză Omnia. La 25 mai 1990, prin ordinul semnat de ministrul Culturii de atunci, Andrei Pleșu, Biblioteca Omnia a devenit filială a Bibliotecii Naționale a României.
Familia Pleșia a fost un neam de boieri olteni din prima jumătate a secolului al XIX-lea. Aceștia au devenit mari moșieri, deținând pământuri și proprietăți în aproape toată Oltenia.
Casa Pleșia a fost ridicată de Iancu (sau Ion G.) Pleșa, licențiat în drept al facultății din Paris. Iancu este amintit ca fiind proprietarul moșiei Cetate. Fiul lui Iancu, Ionel Pleșia s-a născut la 6 aprilie în casa părintească pe care a și moștenit-o ulterior. Ionel a fost avocat, deputat în parlamentul României din partea PNL Brătianu. Conform unor documente reiese că Ioan Pleșa, ultimul șef al organizației liberale de Dolj, înaintea instaurării comunismului, a decedat la Spitalul de Stat Văcărești, fiind bolnav de pneumonie, îmbolnăvindu-se în închisori, ca mulți licențiați în drept ai vremii.
În prezent, Casa Pleșia se află în proprietatea Statului Român prin Ministerul Culturii și în administrarea Bibliotecii Naționale a României, prin filiala Omnia din Craiova.
Casa Pleșia are un regim de înălțime pe 4 niveluri (subsol, parter, etaj și mansardă), cu un număr mare de încăperi și holuri dispuse astfel: subsol – 8 încăperi + holuri; parter – 7 încăperi + holuri; etaj 1 – 6
 
încăperi + Sala Oglinzilor (cea mai spectaculoasă încăpere din clădire) + holuri; mansarda – 5 încăperi + holuri + pod. Decorarea încăperilor, care a rezistat în bună parte până în ziua de astăzi, se datorează meșterilor austrieci și italieni. Cei ce trec pragul bibliotecii pot încă să admire pardoselile din parchet lamelar, plafoanele pictate în stil neoclasic cu stucaturi și chenare aurite și lambriurile și ușile din lemn masiv, sculptate. Vitraliile ferestrelor, realizate în spiritul școlii românești, au motive geometrice și florale, ușile de la intrare au geamuri din cristal, iar scara interioară și feroneria sunt în stil baroc. Se remarcă holurile decorate cu oglinzi venețiene (oglinzi infinite), sobele din teracotă, seiful englezesc rezistent la foc Milner’s Patent și câteva candelabre originale.
<obiectiv>1368, - CASA PENCIOIU
Monumentul istoric, Casa Pencioiu, a fost cumpărat în cursul anului 2003. Situată în zona centrala a orașului, în imediata apropiere a Bisericii Adventiste Craiova 1 și a fostului sediu al conferinței, clădirea din strada Mitropolit Firmilian 18 s-a dovedit a fi locul ideal, ce răspunde întru totul nevoilor actuale ale bisericii adventiste din zona Olteniei.
În clădire a locuit D.G. Pencioiu, avocat,
critic literar și traducător român. A îndeplinit temporar funcția de primar al orașului Craiova (1918), în timpul ocupației germane.
A urmat cursurile Liceului Comercial și al Liceului Carol I din Craiova, apoi a absolvit Facultatea de Drept din București. Atras în tinerețe de socialism, Pencioiu a condus clubul local al muncitorilor din Craiova și a fondat în 1888, împreună cu Traian Demetrescu, Revista olteană. El a participat în 1893, tot împreună cu Demetrescu, la primul congres al Partidului Social-Democrat al Muncitorilor din România (PSDMR), ca reprezentant al organizației craiovene. Ulterior a obținut titlul de doctor în drept la Bruxelles.
A activat apoi ca avocat de drept comercial în Baroul Dolj (din 1899), îndeplinind temporar în 1918 funcția de primar al orașului Craiova în timpul ocupației germane din Primul Război Mondial, calitate în care a adus însemnate servicii cetățenilor și orașului. A colaborat cu articole la Românul literar, Evenimentul literar, Lumea nouă științifică și literară, Ramuri, semnând cu pseudonimele Gri-Pen, Xeres și Heres. Articolele sale tratează teme de economie politică („Legea progresului omenesc”, „Capitalul și Karl Marx”), analizând probleme puse în discuție de autorii socialiști.
Pasionat de literatură, Grigore D. Pencioiu a realizat portrete de scriitori (Nikolaus Lenau, Heinrich Heine, Robert Hamerling), a evocat în câteva articole personalitatea poetului Traian Demetrescu (1866-1896), a scris prefața volumului Simplu de Traian Demetrescu, apărut la Craiova în 1896. De asemenea, a realizat traduceri din Nikolaus Lenau, Charles Baudelaire („Cei șapte bătrâni”), Edgar Allan Poe („Corbul”) și Heinrich Heine (Din „cartea cântecelor”), precum și piese și librete de operetă pentru Teatrul Național din Craiova, dovedind o bună cunoaștere a liricii germane și a poeziilor eminesciene.
Pencioiu a scris primul studiu asupra prozei eminesciene, ca o replică polemică la adresa lui Constantin Dobrogeanu-Gherea, analizând în mod deosebit ideile filozofice din „Sărmanul Dionis” și evidențiind legătura între acestea și temperamentul poetului. Autorul dezvăluie ideile schopenhaueriene din nuvelă și îl consideră pe Eminescu cel mai „demn reprezentant al școlii schopenhaueriene”, reliefându-i personalitatea în „perfectă asemuire cu filozofia lui tristă”.
 
Cercetătoarea literară Stănuța Crețu apreciază că Pencioiu este un „critic cu sensibilitate și intuiții în domeniul criticii, dovedind temeinice cunoștințe asupra romantismului și filozofiei germane”
<obiectiv>1369, - CASA VERNESCU
Casa i-a aparținut dr. Dumitru Vernescu, una din figurile reprezentative ale lumii medicale din România în prima parte a secolului al XX- lea.
Dumitru Vernescu s-a născut pe 26 iunie 1866 în Aninoasa, Buzău, unde a urmat clasele primare. A absolvit gimnaziul la Buzău, după care a plecat la București, studiind la Liceul Sf. Sava și Facultatea de Medicină, unde a obținut doctoratul (1893). A fost extern (1887- 1889) și intern (1889-1893), medic de plasă în
Prahova, apoi la Spitalul rural Tecuci, Teleorman, Roznov (1894-1898). Între 1898 și 1927 a fost medic primar la Spitalul Th. I. Preda din Craiova.
În septembrie 1902, alături de dr. Charles Laugier, dr. Vernescu a inițiat Cercul Medico-Farmaceutic din Craiova, al cărui membru și secretar general a fost. Printre membrii fondatori ai cercului s-a mai aflat și dr. Schina, coleg cu dr. Vernescu la Spitalul Preda. În 1904, dr. Vernescu a reușit să obțină dreptul de a elibera rețete gratuite fără viza Comisiei Interimare din cadrul Primăriei Craiova. Acest lucru a dus la simplificarea unor formalități anevoioase, care îngreunau procurarea medicamentelor necesare bolnavilor. În 1909, dr. Vernescu a fost ales Vicepreședinte al Cercului Medico-Farmaceutic, alături de dr. Schina. În același ani, el a devenit primul medic român care a folosit în premieră mondială serul doctorului Jean Nicolaidi din Paris în tratarea formelor grave de pelagră.
Dr. Vernescu s-a implicat în construirea noului sediu al Spitalului Preda, inaugurat la 14 februarie 1910. Noua clădire a fost construită din fondurile lăsate de avocatul Primăriei Craiova, filantropul G. Pencioiu (cumnatul dr. Vernescu, căsătorit cu Silvia, născută Stănescu, sora soției lui Vernescu, Sabina). În 1919, după o pauză în activitatea Cercului Medico-Farmaceutic, acesta a fost revitalizat, iar dr. Vernescu a ocupat din nou funcția de Vicepreședinte.
De-a lungul carierei sale, dr. Dumitru Vernescu a publicat numeroase comunicări științifice de specialitate în revista Spitalul. Pentru meritele deosebite în domeniul medical, dr. Vernescu a fost decorat.
Dr. Dumitru Vernescu a fost căsătorit cu dr. Sabina Vernescu (1880-1976, născută Stănescu), cu care a avut patru copii: Cornelia Smaranda (Nelly) Dumitrescu (1901), Paul Nicolae Vernescu (1902- 1974), Radu Eugeniu Vernescu (1907-1974) și Dumitru Dinu Vernescu (1909). Dr. Vernescu a decedat la 16 octombrie 1937. Dumitru Dinu Vernescu a scris un roman documentar despre personalitatea tatălui său, numit “Salvatorul“.
Casa Vernescu are un regim de înălțime cu trei niveluri (demisol, parter și mansardă) și o curte interioară ce înconjoară casa, închisă cu un gard de ciment și fier (spre stradă). La exteriorul casei se remarcă ornamentația din cărămidă aparentă, decorațiunile din jurul ferestrelor și al cornișelor, tencuielile decorative cu literele D și V intricate, acoperișul de tablă cu ferestre și luminatoare și coșuri din cărămidă sau balconul de pe fațada vestică. Tocăria ușilor și a ferestrelor este de lemn. Fațadele vizibile (vestică, estică și sudică) sunt degradate, tencuiala lipsind pe suprafețe mari.
<obiectiv>1370, - CASA BARBU DRUGĂ
Casa a aparținut remarcabilului om de afaceri Barbu Drugă care a trăit între anii 1881-1969, susținător și realizator a unor
  
obiective economice și social cultural din Oltenia.
Arhitectul casei – I. Theodoru
Constructor – ing. Giovanni Batista
Barbu Drugă a fost unul dintre cei mai mari boieri ai vremii, dar şi proprietarul unor case, mori şi terenuri. Omul de afaceri a deţinut şi o impresionantă colecţie de artă, majoritatea lucrărilor fiind copii ale originalelor făcute. Boierul Barbu Drugă şi-a avut moşia în comuna Cetate, pe malul Dunării. În zonă a făcut un port, inaugurat în 1904, iar imediat negustorii din toată Europa au venit pe Dunăre să cumpere grâul şi porumbul românesc. Oamenii din zonă au povestit că în scurt timp comuna lor a devenit înfloritoare. În port munceau peste 300 de oameni. Barbu Drugă a fost o figură emblematic pentru comuna Cetate. A deschis portul al Dunăre pentru înlesinrea exportului de cereale. Moara din zonă avea utilajele cele mai performante.
Inițial, vila lui Dinel Staicu, denumită „Casa Bujorului”, a aparţinut iniţial boierului Barbu Drugă, iar în perioada comunistă era casa lui Nicolae Ceauşescu. Casa a fost construită de renumitul arhitect Gio-vanni Battista, acelaşi care a proiectat sediul Prefecturii Dolj, Primăria Craiovei şi Primăria Bucureşti. Staicu a cumpărat drepturile succesorale ale moştenitorilor lui Barbu Drugă. Deşi casa a fost refăcută în întregime, păstrând stilul interbelic pe alocuri, peste vitraliile boierului Drugă planează termopanele.
Barbu Drugă a murit într-o mizerie de nedescris deoarece comuniştii au pus mâna pe averea lui. La începutul secolului al XX-lea, într-o perioadă în care, în Oltenia, în multe meșteșuguri și meserii se evidențiau muncitori străini, friulanul Giovanni Batista Peressutti a ridicat la rang de artă construcția clădirilor civile. Giovanni Batista Peressutti s-a născut pe 20 septembrie 1880 la Pinzano al Tagliamento (la 35 km de Udine), Italia. A urmat studii elementare la Finzano, postelementare la San Daniele și Udine (Italia); ulterior a studiat la Școala Superioară de Studii generale (Udine-Italia) și la Universitatea Sala (Padova-Italia), în urma acestor studii obținând diploma de inginer în construcții. Conform Tezei de doctorat a lui Paolo Tomasella, “Emigranții din Veneto și din Friuli în viața economică și culturală a vechiului Regat (1848-1948)”, Peressutti ar fi sosit în România la sfârșitul primului deceniu al secolului al XX-lea, ca muncitor sezonier. Considerăm, însă, că Peressutti ar fi venit pentru prima dată în Craiova mult mai devreme, în 1895 (conform livretului de exercitarea profesiei pe cont propriu nr. 045064, emis în 1930 de Ministerul Muncii, Sănătății și Ocrotirilor Sociale – Direcțiunea muncii – serviciul plasării, șomajului și migrațiunilor), revenind ulterior, după finalizarea studiilor, pentru a lucra și a se stabili aici împreună cu familia. Deși Craiova era deja cunoscută pentru puternica sa comunitate de italieni, la stabilirea în oraș a familiei Peressutti a contribuit și prietenia dintre Giovanni Batista și arhitectul Petre Antonescu, pe care l-ar fi cunoscut în perioada studenției la Padova. În 1909, Antonescu i-a încredințat lui Peressutti construcția unuia dintre cele mai importante edificii proiectate de el, Palatul Administrativ, azi Prefectura Dolj.
<obiectiv>1371, - CASA SIMION BĂRNUȚIU 2
Casa, datată în secolul XX, i-a aparținut dr. Mihail Cănciulescu, una din figurile reprezentative ale lumii medicale oltenești din România în perioada interbelică. Mihail Cănciulescu s-a născut pe 22 februarie 1885 în comuna Poiana Mare, județul Dolj, într-o familie modestă. A urmat cinci clase primare (1890 – 1896) la școala din Poiana Mare, după care, în perioada 1897 – 1904, a fost elev al Liceului Carol I din Craiova, pe care l-a
 absolvit cu laude.

Absolvent al Facultății de Medicină din București, Cănciulescu a fost medic intern la sanatoriul Techerghiol, la spitalul din Sinaia și la Spitalele Civile din București și medic extern al Spitalului Brâncovenesc din capitală. Între anii 1916 – 1918 a fost director al Spitalului din Dorohoi. A revenit în Craiova, în 1919 a fost ales bibliotecar la Cercul Medico-Farmaceutic și din anul 1920 a devenit medic secundar stagiar al Spitalului Filantropia, ulterior medic primar al secției de copii, medic primar al Secției Medicale și chiar director. După 1948, dr. Cănciulescu a fost numit director al Centrului TBC din județul Dolj, calitate în care a organizat ample acțiuni de profilaxie a acestei maladii și a contribuit la înființarea dispensarelor T.B.C. din Filiași, Băilești și Maglavit și a dispensarului materno-infantil din Brădești.
În 1928, dr. Mihail Cănciulescu a fondat revista medicală „Acta Medica Romana” („Mișcarea Medicală Română”), a cărei apariție a coordonat-o timp de douăzeci de ani, până în 1948. În perioada interbelică, dr. Cănciulescu a fost unul dintre promotorii inițiativelor pentru înființarea învățământului medical în Craiova, pledând pentru necesitatea înființării unei facultăți de medicină.
Pentru activitatea sa, el a fost răsplătit cu numeroase titluri, ordine și medalii. A primit ordinul Coroana României cu spade pentru zelul și devotamentul excepțional cu care a îngrijit bolnavii și răniții în 1917 (1918), titlul de doctor docent în medicină (1925), a fost numit prin decret regal membru al ordinului Steaua României (1929), a primit Medalia de aur a Fundației Al. Christescu și Premiul Dr. L. L. Russ al Academiei de Medicină și ordinul muncii clasa a II-a (1956), iar în 1957 titlul de medic emerit.
Dr. Cănciulescu s-a pensionat în 1957, dar a continuat să profeseze la propriul cabinet privat. Din 1960, cabinetele medicale din România au fost suprimate, iar Cănciulescu a trebuit să se descurce cu o pensie mică și cu o stare precară de sănătate. Abia în 1967, cu trei ani înainte de moarte, i-a fost aprobată solicitarea pentru o pensie mărită, după 60 de ani de activitate medicală și științifică la cel mai înalt nivel.
Pentru contribuția lui Mihail Cănciulescu la dezvoltarea medicinei, autoritățile din Craiova au dat numele doctorului unei străzi din cartierul 1 Mai.
Casa Cănciulescu are un regim de înălțime cu trei niveluri (demisol, parter și mansardă) și o curte interioară împrejmuită de un gard de ciment și fier. La exteriorul casei se remarcă paramentul bogat ornamentat în jurul ferestrelor și al cornișelor, cu tencuieli decorative, acoperișul de tablă cu ferestre și luminatoare și intrarea principală, acoperită cu marchiză.
<obiectiv>1372, - BISERICA SFINȚII MIHAIL ȘI GAVRIIL
Așezată nu departe de centrul vechi negustoresc al orașului Craiova, Biserica Sfinții Arhangheli Mihail și Gavriil este un lăcaș de cult ridicat pe temelii din secolul al XVI-lea, când ar fi fost construit de membrii neamului boieresc al Buzeștilor. În prezent, biserica- monument poartă trei hramuri (hramul Sfinților Arhangheli Mihail și Gavriil, hramul Sfinților Trei Ierarhi Vasile cel Mare, Grigore Teologul și Ioan Gură de Aur și hramul Izvorul Tămăduirii).
Conform tradiției, Biserica Sfinții Arhangheli Mihail și Gavriil a fost zidită de neamul boieresc al Buzeștilor spre sfârșitul secolului al XVI-lea. Pe atunci, lângă
acest lăcaș, pe locul unde se află astăzi casa parohială, se afla și un mic așezământ monahal, o obște de călugari.
În partea a doua a secolului al XVIII-lea, biserica a fost reconstruită, având acum „caracter de biserică de mir ridicată cu cheltuiala unei bresle de neguțători sau industriași cu scopul de a servi ca loc de închinăciune și îngropare a membrilor ei”.
Cutremurul din 11 ianuarie 1838 ruinează clădirea bisericii, care este reparată între anii 1855-1857 cu cheltuiala enoriașilor.
La începutul secolului al XX-lea, Biserica Sf. Arhangheli a fost refăcută din nou prin reparații radicale sub conducerea Comisiei Monumentelor Istorice și cu cheltuiala doamnei Polina Vorvoreanu.
 
Sprijinul doamnei Vorvoreanu, în valoare de 2 milioane de lei în vremea aceea, a fost oferit în memoria răposatului său soț Gogu Vorvoreanu (avocat, latifundiar, fost primar al Craiovei). Reparațiile generale, ce au durat 3 ani, au schimbat complet exteriorul bisericii, în același timp fiind refăcută și pictura. Cu acest prilej ar fi fost pictați în biserică frații Buzești. Biserica a fost sfințită în ziua de duminică, 23 octombrie 1932. La propunerea preotului paroh V. Marghescu, Arhiepiscopia Craiovei a hotărât prin decizie internă ca biserica „să poarte numele de Biserica «Gheorghe și Polina Vorvoreanu», cu hramul Sfinții Arhangheli”, în semn de recunoștință pentru generoasa contribuție la refacerea lăcașului.
Conform Anuarului Mitropoliei Olteniei – Vieața Bisericească în Oltenia din 1941, parohia Bisericii Sf. Arhangheli număra la acea dată 81 familii și 324 suflete. Biserica avea casă parohială și o bibliotecă cu 361 de volume.
Cutremurul din 4 martie 1977 a afectat considerabil lăcașul bisericii, care a suferit multe fisuri, iar turla centrală a fost doborâtă. Timp de câteva luni, în biserică nu s-au mai putut săvârși slujbe, după care s-a deschis cultului numai o parte din naos, până în 1986 când, după ce a fost ridicată turla centrală și a fost consolidată, biserica a fost redeschisă.
Biserica are o singură turlă, așezată deasupra naosului, și un pridvor deschis pe arcade și susținut pe coloane de cărămidă.
La interior, ea adăpostește obiecte de cult de o inestimabilă valoare, dintre care șapte candele mari de argint lucrate la Pitești de Ștefan Argintarul în anul 1886, un arhanghel de argint de 80 cm, sfeșnice împărătești în formă de coloane antice grecești, împodobite cu iconițe din bronz reprezentând-o pe Maica Domnului, un policandru din 1831, icoane și cărți vechi de slujbă din secolele XVIII-XIX.
<obiectiv>1373, - Casa Dr. Mendel, Craiova
Casa Dr. Mendel este una dintre clădirile incluse în lista obiectivelor turistice a județului Dolj, fiind construită la sfârșitul secolului al XIX-lea.
Originea numelui actual al orașului este subiectul multor controverse și plutește în legendă; singurul lucru care se poate spune cu certitudine este că numele vine de la slavonescul "kral" (rege, crai).
Perioada 1880 – 1906 din istoria orașului,
este denumită Craiova Felix. Aceasta avea să fie perioada cea mai înfloritoare de până atunci, cucerirea independenței naționale, împroprietăririle cu pământ, construcția căii ferate Craiova - București, dezvoltarea industriei și vieții cultural-artistice
aveau să transforme orașul.
Spre sfârșitul secolului al XIX-lea, Craiova - cu cei peste 40.000 de locuitori - era un oraș ce avea mici fabrici și ateliere de produse chimice, mașini agricole, arte grafice, tăbăcarii, textile, materiale de construcții, industria alimentară etc.
În anul 1900, Craiova deținea 924 de firme cu un caracter industrial (dintre care 20 aparțineau industriei mari). Se afirmă și comerțul bancar, la începutul secolului al XX-lea existând deja 6 banci și 2 case de schimb valutar.
În 1887, la Teatrul Theodorini, se aprind primele becuri electrice. La 26 octombrie 1896 intră în funcțiune uzina electrică a Craiovei (cu echipamente AEG - Allgemeine Elekticitats-Gesellschaft), având o putere instalată de 310 cai-putere și care alimenta 365 de lămpi de pe 39 de străzi într-o rețea de 30 de kilometri. Craiova a fost primul oraș al României alimentat cu curent electric pe baza de motoare cu combustie internă.
În această perioadă aveau să fie construite Palatele Vorvorenilor și Jean Mihail. Tot în această perioadă (1890 ) este proiectat fostul Palat de Justiție (astăzi sediul central al Universității) de arhitectul Ion Socolescu. Edificiul este o ilustrare a neoclasicismului în arhitectură. Catedrala actuală Sfântul Dumitru a fost ridicată în 1889 pe locul fostei biserici distruse de cutremurul din 1840 în vatra
 
veche a orașului. A fost inaugurat, după planurile arhitectului francez Lecomte de Nouy, parcul Romanescu (denumit inițial Parcul Bibescu) unul dintre cele mai mari parcuri urbane europene. Au fost înființate Grădina Botanică și parcul pădure Terasa Jiului. S-a reușit și refacerea parcului "Mihai Bravu" (lîngă actualul sediu al facultății de agronomie). Clădirea Colegiului National Carol I a fost construită între anii 1895-1896 dupa planurile arhitectului Toma Dobrescu. Complexul Minerva a fost construit între anii 1898-1903. Toate fac parte și azi din patrimoniul cultural al orașului.
<obiectiv>1374, - CASA TRAIAN DEMETRESCU
Pe 3 noiembrie 1866 se naşte la Craiova Traian Rafael Radu Demetrescu, el fiind al doilea copil al lui Radu Dumitru şi al Ioanei Anica. Familia lui „Tradem” făcea adesea donaţii bisericii Sfântul Gheorghe Vechi, care se află şi acum peste drum de Casa de Cultură a Municipiului Craiova, dar s-a remarcat şi prin donaţiile efectuate pentru Războiul de Independenţă. Mama lui Traian s-a implicat activ în ajutorul acordat în acest război, făcând parte din Comitetul pentru administrarea şi privegherea spitalelor de răniţi. Copilăria şi-a petrecut-o la Craiova şi la Caracal, unde se aflau bunicii din partea tatălui.
A făcut trei clase gimnaziale la Liceul Carol I din Craiova, apoi, întrucât familia se confrunta cu dificultăţi de ordin financiar, este nevoit să-şi întrerupă studiile. De la vârsta de 13 ani începe să scrie versuri, publicând în revistele „Alarma” şi „Clopotul”. Poemele sale îi atrag atenţia lui Alexandru Macedonski, care îi va publica, în revista sa „Literatorul”, câteva poezii (Meditaţiune, Bătrâneţe, Plânsul fericirii, Nenorocire – 1883). În 1885 îi apare primul volum de versuri, Poezii, semnat cu pseudonimul literar Tradem şi prefaţat de mentorul său, Macedonski, cu
care a purtat o corespondenţă activă de-a lungul scurtei sale existenţe. În 1886 este redactor la publicaţia bucureşteană „Revista literară”. În anul 1887 îi apare al doilea volum de versuri, Freamăte (publicat la Craiova). Este anul revenirii la Craiova, unde va scoate ziarul „Amicul libertăţii”, precum şi publicaţia „Revista Olteană” (împreună cu G.D. Pencioiu).
Deşi s-a spus că opera lui Traian Demetrescu a influenţat simbolismul românesc, el fiind considerat un precursor al simbolismului românesc, poetul s-a definit pe sine însuşi ca fiind impresionist (numindu-l ca model personal pe Anatole France) şi i-a îndemnat pe confraţi să studieze operele lui Dostoievski, Maupassant, Georg Brandes, Daudet, Balzac, Flaubert şi Zola. În 1889 publică al treilea volum de versuri, Amurgul, în 1891, Cartea unei inimi. Tot în 1891 apare volumul Profile literare (Craiova), o colecţie de articole în care Demetrescu portretizează figuri literare române şi străine ale epocii sale. În 1892 apare, la Craiova, volumul Intime, poeme în proză- nuvele (cu o scrisoare de la Al. Vlahuţă).
După 1890, starea sănătăţii sale se înrăutăţeşte, astfel încât poetul încearcă să afle vindecare pentru tuberculoză în diferite clinici din Imperiul German şi din Austro-Ungaria (München, Bad Reichenall, Viena). În 1895, ajunge în Bucovina, la Solca, tot cu acelaşi scop. Literar, continuă să fie activ: în 1894 apare, la Bucureşti, volumul Sensitive, un an mai târziu, la Craiova, Iubita (roman). În 1896 i se tipăreşte, la Craiova, Cum iubim (roman). Pe 17 aprilie 1896, la vârsta de 29 de ani, Traian Demetrescu se stinge în urma unei crize de hemoptizie. Prietenii săi au afişat în vitrina librăriei „Benvenisti”, un portret cu doliu al scriitorului, sub care scria „Poetul nu mai este”. Traian Demetrescu este înmormântat la Cimitirul Ungureni din Craiova. În 1896 apar volumule de nuvele Privelişti (din viaţă) şi Simplu.
De-a lungul activităţii sale literare, Traian Demetrescu a utilizat diferite pseudonime: Tradem, Fabio, Fux, Intim, Miop, Nerva, Longin, Un singuratic, Scrib etc.
Din 1973, în clădire funcționează CASA DE CULTURĂ TRAIAN DEMETRESCU.
 
<obiectiv>1375, - CASA MEMORIALĂ ELENA FARAGO
Aici a locuit poeta Elena Farago din 1921, când a fost numită director al Fundației “Alexandru și Aristia Aman”, până în 1954, când a murit.
În prezent, clădirea adăpostește birouri administrative ale instituției și o expoziție memorială permanentă în camerele locuite de către poetă.
Expoziția cuprinde 396 exponate: scrisori, documente originale, fotografii ale familiei, fotocopii, reviste și cărți, obiecte personale, piese
de mobilier și alte obiecte care au aparținut poetei și familiei sale.
Clădirea a fost construită în anul 1898 ca și “casă mică” a familiei Grigore și Elena Lăceanu, în aceeași curte cu reședința lor principală, azi sediul central al Bibliotecii Județene “Alexandru și Aristia Aman”.
În 1853, Aristia Lăceanu, singura fiică, s-a căsătorit cu Alexandru Aman, alături de care a fondat muzeul și biblioteca Aman în fostele case ale părinților ei, ulterior cunoscute drept casele Aman. Prin testamentul său din 14 mai 1901, Aristia Aman își donează imobilele și averea Primăriei Craiova. La data de 21 decembrie a acelui an, Fundația “Alexandru și Aristia Aman” era inaugurată în prezența ministrului Instrucțiunii Publice de atunci, Spiru Haret.
În septembrie 1921, poeta Elena Farago a fost numită directoare a fundației pe care a condus-o timp de peste 30 de ani. În tot acest timp, ea a locuit și a creat în casa mică a Amanilor, pe care a transformat-o într-un adevărat salon literar în care a polarizat oamenii de litere și de cultură din Craiova, dar și în care ținea cursurile de literatură și istoria artei din cadrul Universității libere craiovene, devenită la propunerea lui N. Iorga, Prietenii Științei. Imobilul a constituit atât locuința Elenei Farago, cât și un loc preferat de întâlnire al iubitorilor de artă și literatură, până la moartea poetei, în anul 1954.
Expoziția permanentă a a Casei Memoriale Elena Farago a fost realizată în anii ’80 cu sprijinul profesorului universitar dr. C. D. Papastate. Cu această ocazie au fost expuse 396 exponate care omagiază viața și activitatea poetei: documente originale, fotocopii, fotografii de familie, tablouri, corespondență, piese de mobilier, obiecte personale, manuscrise, cărți și reviste, premii și distincții.
În anul 2007, beneficiind de sprijinul financiar al Consiliului Județean Dolj, Casa Memorială Elena Farago – clădire de patrimoniu – a fost consolidată și modernizată din temelii. În prezent, edificiul adăpostește birouri administrative ale Bibliotecii Județene “Alexandru și Aristia Aman” și expoziția memorială permanentă, deschisă vizitatorilor.
Elena Farago, reprezentantă strălucită a literaturii române și a vieții culturale craiovene, s-a născut la 29 martie 1878 la Bârlad. Descendentă dintr-o veche familie de origine greacă, Elena a fost al doilea copil din cei șapte ai soților Anastasia și Francisc Paximade. A avut o copilărie dificilă, pierzându-și trei frați (între anii 1884-1890), mama (1890) și tata (1895). Stabilită la București după o boală grea, pe perioada căreia a fost internată la Colțea, lucrează ca guvernantă a copiilor lui I. L. Caragiale, în casa căruia îi cunoaște pe Al. Vlahuță, G. Coșbuc și G. Ranetti. Se căsătorește cu Francisc Farago – economist, ulterior numit director al Băncii Populare din Craiova din 1905, alături de care se mută în Bănie, unde va rămâne tot restul vieții. Cei doi au avut împreună doi copii, pe Coca și pe Mihnea.
 
Cod 1376- CASA MIRICA
 Casa este construită în anul 1898, architect fiind Dimitrie Maimarolu, născut la 21 august 1859 la București.
După o pregătire în atelierul profesorului Julien Guadet (1834-1908), în august 1881 intră la Școala de arte frumoase din Paris, obținând diploma de arhitect în 1885 și obținând dreptul de practică în România. Ulterior, este numit arhitect în Ministerul de Interne, unde va lucra până în februarie 1892. În 1887 este avansat, devenind arhitect-șef.
Între 1886-1887 arhitectul Maimarolu se ocupă de
Palatul comunal din Tecuci, devenit astăzi Casă de cultură. La 23 mai 1898 i se comandă proiectul Școlii nr. 1 profesionale de fete din București.
La Pitești ridică între 1898-1899 Prefectura județului Argeș, azi Muzeul Județean de Istorie Naturală. În 1901 este dirigintele lucrărilor finale ale Palatului comunal din Târgu Jiu, azi Prefectura județului Gorj.
Craiova de azi se află pe ruinele vechii aşezări geto-dacice, Pelendava, datând din perioada 400-350 î.e.n. Aşezarea este menţionată pe Tabula Peutingeriana, harta romană comandată de împăratul Caracalla şi definitivată în timpul lui Severus Alexander în anul 225. Evoluţia Craiovei, pe teritoriul căreia aşezările omeneşti au avut o permanentă continuitate, are loc în contextual dezvoltării generale a Ţării Româneşti în secolele XIV-XV. Craiova se afirmă şi în lupta de rezistenţă antiotomană din secolele XIV-XV, lângă Craiova considerându-se că se află vestitele Rovine, mlaştinile din Lunca Jiului, unde s-au purtat marile bătălii încheiate cu victoria românilor conduşi de Mircea cel Bătrân. La sfârşitul sec.XV Craiova era un târg, întins pe moşia puternicilor boieri Craioveşti care deţineau peste 100 de sate, fiind o adevărată putere economică şi fără a căror alianţă domnii aflaţi în scaun nu se puteau menţine. Apărută în ultimele decenii ale secolului al XV-lea, Marea Bănie de Craiova a devenit într-un timp relativ scurt cea de-a doua instituţie politică a ţării, ca importanţă, după domnie. În timpul lui Mihai Viteazul, Craiova a cunoscut o puternică dezvoltare, izvoare contemporane prezentând oraşul ca un important centru politic si militar. Craiova a fost în Evul Mediu şi un centru cu un important rol militar şi strategic. În 1795, o epidemie de ciumă a secerat sute de vieţi omeneşti, iar în 1796 focul pustieşte multe cartiere. Pagube serioase au fost aduse oraşului de către cetele turceşti din Vidin, care au ocupat Craiova în 1806. În 1848, în zilele revoluţiei, la Craiova a apărut ziarul "Naţionalul". Una dintre marile familii boiereşti din Craiova - familia Bibescu - a dat Ţării Româneşti pe ultimii săi doi domnitori: fraţii Gheorghe Dimitrie Bibescu (1842-1848) şi Barbu Dimitrie Ştirbei (1849-1856). În preajma Unirii, Craiova număra circa 25000 de locuitori, situându-se, din acest punct de vedere, imediat după capitala Ţării Româneşti.
Craiova s-a implicat în Războiul de Independenţă (1877-1878). Craiova se află în centrul unei zone direct afectate de războiul antiotoman. Spre sfârşitul secolului al XIX-lea, Craiova - cu cei peste 40000 de locuitori - se îndreaptă spre o dezvoltare capitalistă în domeniile industrial, comercial şi edilitar.
Craiova a fost primul oraş al ţării alimentat cu curent electric pe bază de motoare cu combustie internă.

<obiectiv>1377, - CASA POENARU
 Casa Poenaru a fost construită în 1890 -1895 de antrepriza italiană Adotti și a aparţinut unei familii care avea mari proprietăţi funciare, Constantin Poenaru.
Familia deținea întinse moșii la Căpinteni (Florești), Poiana de Sus, Slamoșa, Leu, Broscari, Dobra (Mehedinți). În urma căsătoriei magistratului Constantin Poenaru cu fiica lui Nicolae Câncea, Aurora, domeniile primului s-au extins, adăugându- se și cele de la Malu Mare, Cetate, Coșoveni, Calafat, dar și imobile din Craiova.
Clădirea somptuoasă a fost ridicată cu ajutorul arhitecților Ion Mincu, I. D.
Berindei şi Duiliu Marcu.
Ion Mincu, născut în 1852 în Focsani, județul Vrancea, unde își începe formarea intelectuală, înconjurat de un peisaj arhitectonic influențat de stilul brâncovenesc, caracterizat de construcții bogat ornamentate, cu scări exterioare și bolte, așa cum este, de exemplu, Palatul Mogoșoaia. Absolvent al Școlii Naționale de Poduri și Șosele din București, proaspătul inginer Ion Mincu decide să plece la Paris, unde studiază la Școala de Arte Frumoase și este remarcat pentru talentul său de arhitect, obținând premiul Societății Centrale a Arhitecților Francezi.
În atmosfera de efervescență culturală care se năștea în România, existau două curente culturale: împrumuturile din alte culturi și promovarea și afirmarea valorilor naționale. Către acest din urmă curent cultural înclină și Ion Mincu, care se hotărăște să revină în țară, pentru a promova un nou stil arhitectonic, inspirat de elemente specific românești. Stilul pe care îl va crea și promova arhitectul Ion Mincu poartă denumirea de stil neoromânesc, îmbinând în principal elemente din:
 arhitectura rurală, de unde preia elemente ca foișorul și cerdacul
 arhitectura veche românească, de unde preia elemente ca ornamentația exterioară bogată și
coloanele scurte
 arhitectura bisericească, de unde preia elemente ca planimetria curții interioare și folosirea
stucăturii
Aici a funcționat Casa Studenților.
Clădirea este un monument în care se întâlnesc (în exterior) elemente ale stilului baroc (francez) târziu și neoclasic francez iar în interior stilurile baroc târziu și rococo.
Din Holul Mare de Onoare pleacă o scară de marmură în formă de T care permite, pe laturile de est şi vest, accesul spre demisol. În stânga şi în dreapta scării sunt două oglinzi mari din cristal de Veneţia. În capătul acesteia se afla Salonul de Onoare, accesul făcându-se printr-o uşă largă, în patru canate. De aici se poate trece în celelalte camere prin uşi ornamentate.

<obiectiv>1378, - STATUIA EUGENIU CARADA
 În anul 1935 s-a hotărât, din inițiativă publică, ridicarea la Craiova a unui monument al lui Eugeniu Carada, pentru a sărbători centenarul de la nașterea acestuia. La concursul inițiat pentru atribuirea lucrării au participat sculptorii S. Severin și Mihai Onofrei, comisia de evaluare acceptând proiectul celui de-al doilea. Statuia a fost ridicată cu sprijinul bănesc substanțial al Băncii Naționale.
Conform contractului dintre comitetul de ridicare a statuii și Mihai Onofrei, monumentul ar fi costat 175.000 de lei, fără soclu, care urma să fie executat de comitet după schița artistului. Contractul cuprindea prevederea că statuia va avea înălțimea de 2,30 m, un basorelief cu dimensiunile de 0,45 x 0,50 m, o ramură de palmier, toate aceste piese turnate în bronz fiind evaluate la suma de 160.000 de lei, la care se adăugau alți 15.000 de lei pentru alte două basoreliefuri. Termenul pentru predarea la turnătorie era 1 octombrie, iar pentru aducerea la Craiova de 30 octombrie 1936.
Statuia lui Eugeniu Carada, turnată în bronz, de mărime puțin mai mare decât cea naturală, îl înfățișează pe Carada stând în picioare. Pe spatele soclului poate fi citită inscripția “Pentru o Românie liberă, oricând, oricum, cu oricine și contra oricui. Eug. Carada, 1860”. Pe celelalte trei laturi ale soclului sunt trei
basoreliefuri în bronz, întruchipându-l pe Carada ca gazetar în redacția ziarului “Românul”, ca înfăptuitor al textului Constituției (prezentând proiectul în Camera Deputaților) și pe câmpul de luptă, ca organizator al serviciului de intendență, dar și de conducere militară chiar, al armatei române în războiul din 1877-1878. În față, pe soclu, mai este inscripționat numele lui Eugeniu Carada și anii între care a trăit: 1836-1910.
Monumentul lui Eugeniu Carada a fost amplasat în scuarul cunoscut sub numele de „Fântâna lui Romanescu” din Craiova (astăzi în apropierea Casei Studenților, la intersecția străzilor Arieș, C. D. Fortunescu și Eugeniu Carada) și dezvelit pe 28 martie 1937.
Ulterior, statuia a fost mutată în grădina de pe str. Maxim Gorki (azi str. Madona Dudu), de lângă Biserica Madona Dudu. Datorită vizibilității reduse pe care o oferea respectivul amplasament, statuia a fost readusă după 1990 pe amplasamentul original. Cu acea ocazie, strada de la vest de scuarul în care se află statuia a primit numele lui Eugeniu Carada.
În 2012, odată cu lucrările la pasajul subteran din Craiova, monumentul a fost ridicat de pe soclu și depozitat în Parcul Nicolae Romanescu. Din toamna lui 2014, statuia poate fi admirată pe amplasamentul original.
Eugeniu Carada (1836-1910) a fost un economist politic și scriitor român.
Alături de C.A. Rosetti, Ion C. Brătianu și alți politicieni ai vremii, a pus bazele presei și economiei românești. A avut roluri importante în Unirea de la 1859, independența de la 1877, a redactat, alături de Ion Brătianu, Constituția din 1866 și a susținut, atât financiar cât și moral, lupta românilor din teritoriile asuprite. De asemenea, a fost un scriitor talentat, scrierile lui fiind compuse mai ales din articole din ziare, dar și din piese de teatru și poezii.

<obiectiv>1379, - CASA BĂNIEI
 Casa Băniei este cea mai veche construcție civilă din Craiova, fiind reconstruită de Constantin Brâncoveanu în 1699 pe locul fostelor case ale boierilor Craiovești din secolul al XV-lea. După cele mai multe opinii istorice, casele bănești ar fi fost ctitoria marelui ban Barbu Craiovescu, fiul cel mai mare al lui Neagoe de la Craiova, întemeietorul familiei Craioveștilor. Casele, construite pe locul altor clădiri boierești mai vechi, au servit drept reședință a banilor și loc de
adunare a Divanului Craiovei.
Descendent al aceleiași familii (a opta generație de la Neagoe) a fost și domnitorul Constantin Brâncoveanu, care a reconstruit Casele Băniei în 1699 cu birul strâns din județele Olteniei. Refăcută într-o formă foarte apropiată de cea în care poate fi admirată și astăzi, casa ar fi fost lucrată de meșterii arhitecți ai domnitorului, într-un stil popular cu coloane.
În urma Tratatului de la Passarowitz din 1718, Oltenia a intrat sub ocupația austriacă până în 1739. Din documentele istorice reiese faptul că aici era sediul Chesariceștii Administrațiuni.
În 1737, austriecii au intrat în războiul ruso-turc, iar Craiova a fost ocupată de turci. Casele bănești au devenit sediul cartierului general al lui Murtaza Pașa, comandant al armatei otomane în timpul războiului. După plecarea acestora în 1739, casele Băniei au rămas în paragină.
În 1811, casele ajung în proprietatea Elisei Otetelișanu care a efectuat reparații și i-a adăugat casei pridvorul din spate.
La finalul secolului al XIX-lea, în timpul construcției Palatului de Justiție, Casa Băniei a servit ca sediu provizoriu al tribunalului Craiovei.
La începutul secolului al XX-lea, a servit drept local al unor instituții școlare: gimnaziul „Frații Buzești”, Școala normală de învățătoare și Seminarul preoțesc până în 1931, apoi, pentru scurt timp, secția Craiova a Arhivelelor Statului, conduse de profesorul C. D. Fortunescu.
După intrarea în posesia Primăriei Craiova, anexele Casei Băniei au fost demolate, iar clădirea principală a fost restaurată în 1933, după un proiect realizat de arhitectul Iancu Atanasescu.
În 1934, în urma solicitării lui Marin Demetrescu, directorul Muzeului Regional al Olteniei, primarul Craiovei, hotărăște cedarea către Muzeul Regional al Olteniei Casele Bănești, proprietatea Municipiului. Înainte de a primi noile bunuri culturale, Casa Băniei a fost restaurată, lucrările fiind executate după planurile arhitectului A. Vincenz.
Deschiderea noului local al Muzeului Regional al Olteniei (Muzeul de Antichități și Etnografie al Olteniei) în Casele Bănești a avut loc în 1934, odată cu inaugurarea Expoziției de arheologie și numismatică. Edificiul devenea astfel sediul Muzeului Olteniei până în 1948, când a trecut în folosința Mitropoliei Olteniei. În anul 1964 revine în proprietatea Muzeului Olteniei.
În prezent, vizitatorii pot admira expozițiile “Facerea pâinii” (de la desțelenit la semănat și de la secerat la colacii rituali) și “Ritmurile vieții” (ceramică oltenească, cojocărit, tradiții de nuntă, obiecte religioase, icoane pe sticlă, țesături, covoare și scoarțe), precum și o expoziție de păpuși
<obiectiv>1380, - BISERICA SFÂNTUL DUMITRU
Biserica Sfântul Dumitru, cunoscută și ca biserica domnească, biserica Băneasa sau Catedrala Mitropolitană, este cel mai vechi și mai important edificiu de cult din Craiova. Situată în zona centrală a orașului, în imediata apropiere a Casei Băniei, biserica a fost
 
reconstruită succesiv, de-a lungul secolelor, pe temelii ce datează, conform unor ipoteze, din jurul secolelor XI-XII. Ctitorită de banul Barbu Craiovescu, rezidită de Matei Basarab, reparată și remodelată de domnitorul Constantin Brâncoveanu și de boieri locali (Obedeanu, Argetoianu) și reconstruită din temelii sub oblăduirea Regelui Carol I, Biserica Sf. Dumitru este în prezent unul dintre cele mai importante centre spirituale și unul dintre cele mai importante obiective turistice din municipiul Craiova.
Conform istoricului catedralei Sf. Dumitru, începuturile bisericii par să se confunde cu însăși existența istorică a Craiovei. Deși nu se poate afirma cu certitudine data construirii primei biserici în acest spațiu sau numele primului ctitor, săpături arheologice executate în 1888 au scos la lumină dovezi care indică faptul că cea mai veche biserică Sf. Dumitru “aparține secolelor VIII-IX”. Alte păreri care nu au fost confirmate din punct de vedere documentar susțin ipoteza conform căreia biserica ar fi fost ridicată în vremea fraților Petru și Asan din dinastia Asăneștilor (secolul al XII-lea), a cneazului Ioan (secolul al XIII-lea) sau chiar în timpul marelui domnitor Mircea cel Bătrân (1355 – 1418). Istoricul Petre Constantinescu-Iași leagă construcția bisericii de victoria celui din urmă asupra otomanilor la Rovine (1395).
După cele mai multe opinii istorice, biserica de zid Sf. Dumitru – Băneasa sau Domnească – a fost ctitoria marelui ban Barbu Craiovescu, fiul cel mai mare al lui Neagoe din Craiova, întemeietorul familiei Craioveștilor. Acesta deținea moșia și localitatea Craiova încă înainte de 1500. Numele de Biserica Băneasa i se trage de la faptul că a fost socotită veche ctitorie a familiei Craioveștilor, care a dat un șir lung de bani ai Craiovei, un argument în acest sens fiind și apropierea de Casele Bănești ale acestora. Denumirea de biserică domnească i-a fost atribuit bisericii datorită faptului că din familia ctitorilor săi s-au tras mai mulți domnitori ai Țării Românești (Neagoe Basarab în secolul al XVI-lea, Matei Basarab în secolul al XVII-lea și Constantin Brâncoveanu în secolele ale XVII-lea și al XVIII- lea), fiecare dintre aceștia aplecându-și atenția asupra nevoilor lăcașului de cult.
În prezent, biserica găzduiește moaștele Sfântului Ierarh Nifon, Patriarhul Constantinopolului, ale Sfinților Serghie și Vah, sfetnici ai împăratului Maximian și martiri ai lui Hristos, și ale Sfintei Mucenițe Tatiana Diaconița.
<obiectiv>1381, - FÂNTÂNA PURCARULUI
Cișmeaua se află în Piața Elca (Piața Veche), vechiul centru și vad comercial al orașului, lângă Hanul Puțureanu și în apropiere de Casa Băniei, Catedrala Sf. Dumitru și rămășițele Hanului Hurezi. Fântâna a fost construită în anul 1818 de Pavel Teodor și Kir Marin Bulugbașa (sau Miron Bulucbașa, după alte surse), negustori de porci. Deși inițial fântâna reprezenta unicul mijloc de alimentare cu apă al locuitorilor din zonă, importanța ei a scăzut la începutul secolului al XX-lea, de când Craiova a fost prevăzută cu sisteme de alimentare cu apă.
Fântâna Purcarului a fost reparată de mai multe ori de-a lungul timpului, renovările făcând ca forma actuală să difere complet de cea inițială. Deși în cartea “Istoria ilustrată a Craiovei” se menționează două reparații, una în 1927 și una în 1943, un articol de N. Gh. Dinculescu din Arhivele Olteniei din 1928 menționează că “în strada Sf. Dumitru din Craiova în apropiere de Piața Elca, se
găsește în ruină o cișmea, a cărei ființă a trecut de un secol. ” Conform articolului lui Dinculescu, la acea dată se păstra în stare bună și pisania inițială, în care erau menționați ctitorii și anul ridicării fântânii: „În numele sfintei și cei de o ființă și făcătoare de viață și nedespărțită Troiță s’au [fă]cut această fântână cu toată osteniala și cheltuiala dumnialui răposatului jupân Pavel Teodor și cu
  Craiovenii care nu stateau prea aproape de vreo fântâna publică își cumpărau apa de la sacagii. Cei 60 de sacagii craioveni de acum un secol vindeau „apă de Jianu, bună de băut“ cu zece bani ocaua și „apa de Obedeanu, bună de spălat“ cu cinci bani ocaua. Sacagiii au disparut imediat dupa ce a intrat in functiune sistemul de
 alimentare.

osteniala dumnialui chir Mărin Bulugbașa pentru ca să fie dumnialor și a tot neamul dumnialor spre vecinică pomenire cât dumnialor și altor celor ce vor f[i] mai ajutat la această fântână. Amin 7326 [indescifrabil, inscripție slavonă] 818 Iun.”
În ciuda faptului că în decursul vremii pământul din jurul ei s-a înălţat, ea s-a păstrat8, le vechiul nivel al pieţii şi funcţionează până astăzi. A fost dată în grija catedralei de alături, amândouă străbătând vremurile cu măreţie de simbol.
De reţinut că, urmare unei statistici din 1833, Craiova avea 23 de cişmele de piatră şi peste 260 de fântâni. Dintre acestea s-au păstrat în funcţionarea doar cele patru despre care am vorbit, alte câteva rămânând doar elemente de decor. Este cazul: Fântânii Mântuleasa, Fântânii Prisaca din Plaiul Vulcăneşti, Fântânii din Calea Bechetului, a Fântânii din Calea Caracălului, a Fântânii Chiriac, a Fântânii din Bariera Vâlcii etc.
<obiectiv>1382, - HANUL PUȚUREANU
Hanul Puțureanu este o clădire de patrimoniu situată în centrul istoric vechi al orașului Craiova, în Piața Veche (Piața Elca), în apropiere de importante monumente și obiective turistice – fosta Școală Centrală de Fete (azi Muzeul Olteniei), Biserica Madona Dudu, Hanul Hurezi, Fântâna Purcarului, Catedrala Sf. Dumitru și Casa Băniei.
Edificiul, ridicat de negustorul Niță D. Puțureanu, este un minunat ansamblu cu arhitectură de han specifică secolului al XIX-lea, ajuns, din păcate, într-un stadiu avansat de degradare.
Niță D. Puțureanu, născut în 1845 într-o familie modestă, de țărani din satul Puțuri-Dolj a reușit, prin muncă și ambiție, să își depășească condiția socială, intrând în rândurile burgheziei craiovene din a doua jumătate a secolului al XIX-lea. Puțureanu s-a căsătorit în 1875 cu Maria Dimianu, fiica unui cizmar din mahalaua Sf. Gheorghe Vechi, cu care a avut șase copii, dintre care au supraviețuit trei (Zoe, Eliza și Mihail).
Niță Puțureanu s-a achitat cu succes de sarcinile importante acordate de autoritățile vremii, în timpul Războiului pentru Independență comandând garda națională înființată pentru paza Craiovei.
La începutul anilor 1880, Puțureanu s-a dedicat comerțului, deschizând o mică prăvălie de băuturi în strada Sf. Dumitru (azi str. Matei Basarab).
Din veniturile acesteia, a demarat construcția celebrului său han, clădind pe bucăți, în jurul și deasupra prăvăliei sale, “numeroase camere, magazii, pivnițe, grajduri, o bucătărie, o cafenea cu biliard și chiar o popicărie”.
Potrivit fiului său, „imobilul tot a fost terminat în 1885, dată care e trecută şi pe balconul casei, împreună cu iniţialele tatălui său N.D.P.”
În 1907, Puţureanu, ajuns de bătrâneţe şi de boală, „şi-a pus în prăvălie un înlocuitor, iar în 1908, s-a retras definitiv din comerţ închiriind prăvălia, dar hanul tot funcţiona şi a funcţionat până la primul război mondial”. În februarie 1910, se stinge din viaţă, în urma unui accident.
Prin actul de partaj, cei 3 copii ai săi (două fete şi un băiat) se înţeleg ca Hanul cu toate dependinţele să-i revină lui Mihail Puţureanu, un tânăr dornic de învăţătură şi deloc atras de comerţ. După terminarea studiilor la Facultatea de Drept din Bucureşti, va profesa avocatura în cadrul Baroului Dolj. Din 1918, vreme de 30 de ani, Mihail închiriază prăvăliile tatălui său la diverşi comercianţi, iar în camerele hanului îşi găsesc adăpost alţi chiriaşi. În primăvara anului 1945, în câteva apartamente se vor instala ofiţeri ai Armatei Roşii.
În anul 1950 hanul este naționalizat.
Clădirea acestui imobil a început cu partea de jos, clădind întâi prăvălia, magazia şi o mică bucătărie, pentru gătitul bucatelor necesare pasagerilor. În magazie îşi depozitau muştereii hamurile cailor. Tot în acel timp au fost clădite cele patru camere şi closetele din partea stângă cum intri pe gang, care au servit ca dormitor al pasagerilor ce trăgeau cu căruţele sau cu carele în curtea hanului. În fundul curţii
 
s-au clădit două grajduri şi o magazie pentru nevoile pasagerilor iarna, pentru că vara caii şi boii rămâneau la căruţele şi carele lor în curte, iar deasupra lor aşeză podul pentru fân şi un cântar pentru cântăritul fânului necesar pasagerilor.
Ulterior s-a construit clădirea de pe partea dreaptă a aleei și partea din spate a clădirii de pe partea stângă.
<obiectiv>1383, - BISERICA SFÂNTUL GHEORGHE CEL NOU
În partea de nord-est a oraşului Craiova, pe strada Păltiniş, se ridică falnică, de aproape 300 de ani, Biserica „Sfântul Gheorghe Nou“. Ea face parte din pleiada bisericilor construite din cărămidă la jumătatea veacului al XVIII- lea, fiind ctitoria cunoscutei familii boiereşti a Stoieneştilor. După mărturiile ce s-au păstrat din pisania bisericii aflăm că, în anul 1722, boierul Milcu Stoienescu, ajutat de fratele său, Gheorghiţă, au construit pe acest loc o bisericuţă de lemn. În perioada 1754-1755, în timpul domniei lui Constantin Mihai Racoviţă, familia boierilor Stoieneşti ridica, în locul bisericii din lemn, o frumoasă biserică din zid.
Era o perioadă de mari transformări arhitecturale pentru bisericile din Cetatea Băniei, deoarece înlocuirea vechilor biserici de lemn cu altele, construite din zid, venea ca o replică la influenţele romano-catolice impuse prin stăpânirea austriacă, o adevărată perioadă de renaştere materială şi spirituală.
Biserica de zid a fost ridicată de fiul primului ctitor Milcu Stoenescu, care ajunsese negustor de frunte al Craiovei. În acţiunea aceasta i-au stat alături soţia sa, Ilinca, şi nepotul său, Hagi Constantin Stoenescu, şi el negustor de frunte, ajungând mai apoi starostele negustorilor craioveni. Pisania arată clar rolul familiei Stoenescu în ctitorirea şi îngrijirea Bisericii „Sfântul Gheorghe“.
Biserica a fost sfinţită în anul 1776, după 21 de ani de la temeluire. Ea a fost împodobită cu două turle poligonale, cu pridvor deschis, în stil tradiţional brâncovenesc. Datorită zestrei cu care a fost împroprietărită, Biserica „Sfântul Gheorghe“ a fost trecută în rândul mănăstirilor, lucru pe care-l consemnează şi Dionisie Fotino în „Istoria Daciei“.
În urma săpăturilor efectuate pentru pavaj şi instalaţii, în curtea bisericii au fost descoperite mai multe oseminte. Se pare că, pe locul în care se află astăzi Biserica „Sfântul Gheorghe Nou“, a existat un vechi cimitir, folosit de ctitori drept necropolă. Tot aici au fost descoperite şi plăcile funerare ale membrilor familiei Stoenescu, aşezate ulterior la loc de cinste în pronaosul bisericii. De-a lungul timpului, biserica a trecut prin mai multe intemperii, însă, de fiecare dată, Marele Mucenic Gheorghe şi-a ocrotit locul cinstirii sale. În 1801, ctitoria Stoeneştilor a fost atacată de cârjali veniţi de la sud de Dunăre, care au încercat să o ardă, dar o ploaie iscată din senin a stins flăcările şi biserica a rămas neatinsă. La cutremurul din 1838 au căzut cele două turle, iar altarul a fost fisurat în trei locuri. Abia după 10 ani, în 1848, turlele şi clopotniţa au fost refăcute din lemn, iar altarul, reconsolidat..
Din cauza stării avansate de degradare în care ajunsese, biserica din Păltiniş a fost închisă cultului pentru o perioadă de aproape 30 de ani. Din anul 1913 au început lucrările de restaurare, arhitect fiind Petre Antonescu. Astfel, turla de pe pronaos a fost concepută cu baza pătrată, clopotniţa a fost ridicată în genul culelor olteneşti, pridvorul a fost redeschis cu noi coloane de piatră copiate de pe cele vechi, cu pictură exterioară în registrul superior, iar catapeteasma a fost inspirată după cea de la Mănăstirea Hurezi. Pictura exterioară a fost realizată de Costin Petrescu: icoana hramului şi firidele cu reprezentarea apostolilor şi a proorocilor. În anul 1918, cu ocazia unei vizite pe care maestrul portretist Eustaţie Stoenescu o făcea la Craiova la invitaţia regelui, a trecut şi pe la ctitoria familiei sale şi, neplăcându-i fresca exterioară, a stopat lucrările, hotărând să picteze singur biserica.
 
<obiectiv>1384, - Casa Cioroianu, Craiova
Casa Cioroianu este una dintre clădirile incluse în lista obiectivelor turistice a județului Dolj, fiind construită la începutul secolului al XX-lea. Adrian Mihai Cioroianu s-a născut la data de 5 ianuarie 1967, în municipiul Craiova. A urmat cursurile Facultății de Istorie de la Universitatea București (1988-1993), masteratul în istorie ("Diplome d’Etudes et des Recherches Approfondies") la Universitatea Laval din Quebec, Canada (1996-1997) și cursuri de doctorat în istorie la Universiatea Laval din Quebec, Canada (1997-2002), finalizate prin susținerea tezei cu titlul Mitul, Imaginea și Cultul liderului în România comunistă. De asemenea, a
fost și bursier al Colegiului Noua Europă (2001-2002).
După absolvirea facultății, a devenit cadru didactic la Facultatea de Istorie din cadrul Universității București, în prezent având gradul didactic de conferențiar. De asemenea, a fost profesor la Colegiul PRO din București (1998-2007), redactor la revista “Dilema veche” (1998-2007) și redactor la Gazeta Sporturilor. A realizat emisiunile "Ora de istorie" (Realitatea TV, 2000); "Chiasma. Dialoguri PAX" (PAX TV, 2003) și "Totul la vedere" (TVR 1).
Adrian Cioroianu a publicat studii și articole în următoarele ziare și reviste: "Lettre International", "Dosarele Istoriei", "Suplimentul de Cultură", "Ziua", "GEO" (ediția românească), "Sfera Politicii", "Cotidianul", "Revista 22", "Dilema veche", "Radio România", "Gazeta de Sud", "Monitorul de Neamț", "Adevărul de Arad", "Formula AS", "Evenimentul Zilei", "Opinia studențească", "Lumea Ieșeanului", "Cuget liber", "Revista de Politică Externă". Este membru al Grupului pentru Dialog Social și al Societății Timișoara.
Adrian Cioroianu a intrat în politică în anul 2002, devenind membru al PNL și preluând funcția de consilier al președintelui liberal de atunci, Theodor Stolojan. În urma alegerilor din noiembrie 2004 a fost ales senator de Timiș pe listele grupului parlamentar al Alianței „Dreptate și Adevăr PNL-PD“. În calitate de senator, a fost membru al Comisiei pentru cultură, artă și mijloace de informare în masă a Senatului Romaniei, îndeplinind pentru o perioadă funcția de vicepreședinte. De asemenea, este membru al Comisiei parlamentare de anchetă privind efectuarea unui control parlamentar asupra activității Societății Române de Televiziune și Societății Române de Radiodifuziune.
În septembrie 2005 este desemnat ca observator la Parlamentul European de la Bruxelles. După aderarea României la Uniunea Europeană la 1 ianuarie 2007, el a îndeplinit funcția de europarlamentar, membru în Alianța Liberalilor și Democraților pentru Europa (ALDE) și vicepreședinte al Grupului ALDE din Parlamentul European. Ca europarlamentar a fost membru al Comisiei de politică externă a Parlamentului European. La Congresul Extraordinar al PNL din 12-13 ianuarie 2007, a fost ales vicepreședinte responsabil cu afacerile europene. Din iunie 2008 este președinte interimar al PNL Timiș.
 
<obiectiv>1385, - STATUIA FRAȚII BUZEȘTI
Monumentul Frații Buzești este un monument de for public din Craiova, situat în colțul sud-estic al Parcului Sf. Dumitru, față în față cu Colegiul Național “Frații Buzești”. Grupul statuar, operă a sculptorului Boris Caragea, îi înfățișează pe frații Buzescu, Preda, Stroe și Radu, în picioare, cu mantii pe umeri și căciuli în cap, doi dintre ei ținând mâinile pe săbii. Pe soclul grupului statuar se poate citi următoarea inscripție: “Frații Buzești. Preda, Stroe și Radu. Căpitani în oastea lui Mihai Viteazul. 1593 – 1601. Glorie eternă tuturor înaintașilor care, cu dîrzenie și eroism, au înfăptuit idealurile de libertate, unitate și neatîrnare, punînd temelii trainice mărețului edificiu al Romîniei.”
Frații Buzești au fost unele dintre cele mai reprezentative figuri istorice oltenești ale sfârșitului de secol XVI – începutului de secol XVII. Boieri olteni, căpitani de oști și diplomați, cei trei frați Buzescu au avut un rol esențial în istoria locală, regională și națională, destinul lor fiind strâns legat de cel al lui Mihai Viteazul.
Preda Buzescu, fratele cel mare, a fost Mare Ban al Craiovei, administrând și cârmuind țara, apărând Oltenia de turci. Radu Buzescu, mare clucer și fost mare spătar, a luptat ca general pentru Mihai Viteazul, apărând țara și recucerind teritorii în
numele acestuia, dar a avut și misiuni diplomatice, fiind trimis ca sol și colaborând la administrarea și cârmuirea Transilvaniei după intrarea în Alba Iulia. Stroe Buzescu, stolnic, a avut importante sarcini diplomatice (a coordonat soliile oficiale trimise guvernatorului Ardealului Sigismund Bathory, regelui polonez Jan Zamoyski și împăratului Rudolf al II-lea), tactico-strategice și militare pe câmpul de luptă.
După moartea lui Mihai Viteazul, Buzeștii au guvernat pentru o scurtă perioadă de timp Țara Românească, sprijinindu-l apoi la domnie pe Radu Șerban, alături de care au continuat lupta anti- otomană.
Boris Caragea (1906, Balcic, Bulgaria —1982, București) a fost un sculptor român, membru corespondent al Academiei Române și președinte al Uniunii Artiștilor Plastici. Caragea a început să ia lecții de desen între 1924 și 1925 de la Hrandt Avakian. În prima fază de creație a artistului acesta a abordat subiecte religioase sau a realizat portrete.
Cea de-a doua fază a lui Caragea a însemnat trecerea la realismul socialist, el devenind sculptorul oficial al ideologiei comuniste, după ce se spune că și-ar fi distrus toate lucrările de dinainte de 1944, când ar fi fost sculptorul Casei Regale. În această fază a creat cu precădere în spațiul exterior, propice ansamblurilor arhitectonice, impunându-se rapid ca unul dintre principalii reprezentanți ai curentului realist din sculptura românească.
Între 1951 și 1957, Boris Caragea a fost președintele Uniunii Artiștilor Plastici, iar din anul 1962 a deținut funcția de președinte al Consiliului artelor plastice din cadrul Comitetului de Stat pentru cultură și artă. Caragea a fost ales membru corespondent al Academiei Republicii Populare Române, a fost numit Maestru emerit al artei, ulterior și Artist al poporului, și a fost recompensat pentru activitatea sa cu diferite premii și distincții (premiul pentru sculptură al Ministerului Artelor, Premiul de stat).
 
<obiectiv>1386, - Colegiul Național Frații Buzești
Liceul a fost numit după trei boieri, frații Buzești Preda, Radu și Stroe Buzescu, care erau cei mai inseparabili și puternici susținători militari ai voievodului Mihai Viteazul. Sângele lor nobil provine din anul 1461. Între 1590 și 1600 s-au luptat cu vitejie, de mai multe ori, în armata creștină a domnitorului Mihai Viteazul împotriva turcilor. Ca liceu a fost înființat oficial în 1882 ca "Gimnaziul Real" printr-un edict al "Ministerul Cultelor" (aprobat de ministrul P.S. Aurelian al Ministerului Culturii din România, la acea vreme), cu o știință de predare predominant pentru băieți. Motto-ul gimnaziului este format din două cuvinte latine
de la începutul cărții Geneza: "Fiat Lux" - "Să fie lumină!". Primul director al gimnaziului a fost profesorul de matematică Grigore Căzănescu, care a condus si a îndrumat atât studenții, cât și profesorii gimnaziului. La deschiderea sa, la 1 noiembrie 1882, gimnaziul a avut 62 de elevi înscriși în clasa I. Acesta s- a deschis în sala mare a gimnaziului pentru băieți, care se afla acum în clădirea care este acum "Colegiul Național Carol I", iar primii profesori de limbi straine au fost Ștefan Rudeanu pentru limba franceza și Ferdinand Settelin pentru germană. Până la 1898, în gimaziu, au fost 184 de absolventi, dar școala nu a avut propria sa clădire până în 1930. Cu toate acestea, la 9 ianuarie 1910, Spiru Haret-atunci Ministrul Educației și Culturii ("Ministerul Instrucțiunii și Cultelor") - a anunțat că a aprobat ca gimnaziul să fie numit "Frații Buzești". La acel moment, unul dintre cei mai buni și recunoscuți profesori a fost Nicolae Bănescu, profesor de istorie și limba franceză, care a devenit Vicepresedinte al Academiei Române. Programul său de studiu a fost destul de strict și sever, și era format din aproximativ 34 de ore de studiu pe săptămână. Acesta a continuat în aceeași forma, chiar până la începutul anilor 1960. În anul 1961, a inclus, de asemenea, ca forma obligatorie, pregătire practică în domeniul ingineriei electrotehnicii la entități locale ale "ElectroPower" fabrica pentru producerea de trenuri electrice Diesels, cu toți studenții absolvenți care primesc certificate pentru construirea de motoare și generatoare electrice. Doi profesori, recunoscuți pentru rigurozitate disciplinară, ai școlii în anii 1960 au fost: Sică-Anastasie Petrescu pentru matematică și Teodoreanu- un vârstnic rus basarabean, pentru fizică. Cu toate acestea, mai remarcabil conducător din întreaga istorie a școlii a fost - între 1920 și 1940- profesorul de stiinte naturale Ion P.Ionescu-Argetoaia, cu un doctorat în Geologie. El a fost primul care a reușit în obținerea aprobării de la Ministerul Educației ( "Ministerul Instrucțiunii") pentru construirea clădirii monumentale a liceului, care continuă să fie utilizată în prezent. În timpul celui de al doilea război mondial, între 1941 și 1942, clădirea școlii a fost folosită de către trupele germane ca un spital pentru soldații germani răniți, iar mai târziu, în perioada septembrie 1944 - 1949, a fost folosit din nou, data aceasta trupele sovietice, ca un spital pentru răniți, soldați ai Armatei Roșii. În aceste de perioa, școala a fost forțată să functioneze, în mod supraaglomerat, în clădirile altor școli din Craiova. Până în anul 2005, s-au înregistrat peste 15.000 de absolvenți de liceu din CNFB, popularitatea acestuia crescând exponențial după 1930. În prezent, CNFB este o institutie afiliata UNESCO, dotată cu cadre didactice de înaltă calitate. În prezent, absolvenții CNFB studiază și contribuie la cercetare și cultură în instituții academice din întreaga lume.
  
<obiectiv>1387, - BISERICA SFÂNTUL NICOLAE
 Brâncovenești, Căminul Cultural și enoriașii parohiei.
Lucrările de renovare s-au terminat la 1 decembrie 1945.
Toate elementele biografice sunt târzii și îndoielnice. Sfântul Nicolae de Mira e menționat pentru prima dată în secolul al VI-lea, în Martirologiul roman; nu era vorba de vreo pomenire ca atare a sfântului, ci doar de vedenia când sfântul Nicolae Licianul i s-ar fi arătat în vis lui Constantin cel Mare, cerându-i să-i ierte pe trei ostași osândiți la moarte.
Tot în secolul al VI-lea, Nicolae Sionitul, episcop de Pinara, ar fi zidit o biserică în cinstea sfântului Nicolae de Mira Liciei.
Un cult neînsemnat al sfântului Nicolae de Mira își face apariția în Occident, o dată cu Nicolae I, papa Romei, care zidește, în bazilica Santa Maria Maggiore, un altar lateral dedicat patronului său.
În secolul al X-lea, cultul sfântului Nicolae începe să se răspândească în Occident: Othon al III-lea, în Germania, a zidit o biserică de rit bizantin la Burtscheid (lângăAachen), căreia îi dă ca hram pe sfântul Nicolae.
Cultul popular al sfântului Nicolae datează din secolul al XI-lea. Cruciații aduceau moaște din Răsărit, și de obicei marile orașe occidentale care primeau moaștele vreunui sfânt răsăritean, își luau drept patron pe acel sfânt. Astfel, cruciații din Bari (în Italia) au adus cu ei moaștele sfântului Nicolae de Mira. Pe vremea aceea, arhiepiscopul Nicolae al Veneției a zidit două biserici, una în 1036, probabil la Bari, iar cealaltă în 1039 la Veneția, în care să așeze moaștele. Se păstrează două diplome ale acestui episcop, precum și numele celor șaizeci și doi de bărbați care aduseseră moaștele din Răsărit. Cele două biserici au fost târnosite pe 9 mai 1098. Cei doi arhiepiscopi, Ilie de Bari și Nicolae de Veneția au răspândit cultul sfântului Nicolae în Occident. Mai mult, papa Romei, Urban al II-lea, a cunoscut cultul sfântului Nicolae la Bari, unde s-ar fi făcut minuni, lucru pentru care papa l-a distins pe Ilie cu omoforul.
După încreștinarea slavilor, cultul sfântului Nicolae l-a înlocuit pe cel al zeului Mikula, zeul agriculturii.
În secolul al XII-lea, sfântul Nicolae intră în cărțile de slujbe de la mănăstirea Sint-Truiden (Belgia). De aici cultul său ajunge laRoskilde (Danemarca), la Vadstena (Suedia) și în vreo patruzeci de sate din Islanda. În secolul al XIII-lea, părticele din moaștele sfântului Nicolae ajung la catedrala din Canterbury, iar cultul sfântului începe să se răspândească, datorită influenței de pe continent.
Sfântul Nicolae este patronul spiritual al Țărilor de Jos, Rusiei, al provinciei Lorena, precum și al mai multor orașe vest-europene, între care Bari etc. Sfântul Nicolae este cunoscut ca protector al celor acuzați pe nedrept, al comercianților, călătorilor, fetelor nemăritate, mireselor și, în special, al copiilor mici.
Lângă așezămintele Brâncovenești, în anul 1910 s-a finalizat construirea Bisericii Sfântul Nicolae, sub formă de cruce și având ca hram sfântul cu același nume.
După 48 de ani de la zidirea bisericii cu hramul Sf. Nicolae și Izvorul Tămăduirii s-a renovat, făcându-i-se și unele modificări în interior și exterior. Inițiativa lucrărilor de renovare a venit din partea Preotului Smărăndescu ajutat de membrii comitetului.
Fondurile pentru renovare au venit din partea Primăriei Dăbuleni, așezămintele

<obiectiv>1388, - BISERICA SFÂNTUL GHEORGHE
În centrul localității Dăbuleni se află Biserica „Sfântul Gheorghe“, care are două parohii.
Lăcașul de cult a fost construit în 1817 prin „silința și cheltuiala domnilor jupân Gheorghe si jupân Hagi Enus“, după cum scrie în pisania de deasupra ușii de acces în biserică, aceștia având astfel de ctitorii în toată partea de sud a județului.
Biserica a fost contruită în formă de navă.
Interiorul bisericii a fost pictat în 1946, între 1998 și 1999 a fost refăcut, iar în anul 2000 au fost executate o serie de reparații exterioare.
Biserica a fost sfințită pe 21 septembrie 2002 de către
Prea Sfințitul Nicodim Gorjanul, episcop vicar al Craiovei.
În această parohie au slujit și preoți basarabeni care, în perioada războiului, încercau să scape de prigoana comunistă.
Tot comuniștii au desființat parohia, fiind reinființată în 1996.
Sfântul Mucenic Gheorghe s-a născut în Capadocia, din părinți creștini. A trăit în vremea împăratului Dioclețian (sec. al IV-lea). Datorită vitejiei și victoriilor sale, ajunge conducător de armată.
În anul 303, împăratul Dioclețian va începe lupta împotriva creștinilor. Au fost dărâmate lăcașuri de cult, interzise adunările creștinilor, arse cărțile sfinte, iar cei ce refuzau să aducă jertfa zeilor erau uciși.
În fața acestei situații, Sfântul Gheorghe nu se ferește să-și mărturisească credința în Hristos, motiv pentru care va fi întemnițat. Va fi supus la diverse chinuri: loviri cu sulița, tras pe roată, îngropat în var, lespezi de piatră puse pe piept, etc, dar nicio tortură nu l-a făcut să renunțe la credința sa.
Cei prezenți la aceste suferințe, uimiți de faptul că Sfântul Gheorghe a rămas nevătămat și că a înviat un mort, au renunțat la credința păgână și au primit credința în Hristos.
Minunea învierii celui decedat, a convins-o și pe împărăteasa Alexandra, soția lui Dioclețian, să îmbrățișeze creștinismul.
Sfântul Gheorghe a fost ispitit cu onoruri pentru a jertfi zeilor, dar aceste încercări au fost zadarnice. Pentru că nu a lepădat credința în Hristos, Sfântul Gheorghe este condamnat la moarte prin decapitare, în ziua de 23 aprilie 304, rămânând de atunci zi de prăznuire.
<obiectiv>1389, - Muzeul Mitre Arambașa, Dăbuleni
Muzeul Mitre Arambașa din Dăbuleni a fost inaugurat în anul 2016, având la bază o investiție susținută financiar prin intermediul programelor Uniunii Europene. Mitre Arambașa a fost unul dintre cei mai mari oameni de cultură ai Olteniei. Acesta a contribuit la realizarea de eseuri, proze, fiind pasionat de arheologie și cercetare, un participant activ la viața culturală și spirituală a Bechetului, orașul în care a locuit de-a lungul existenței sale (1924 – 2004).
Dăbuleniul era cunoscut în secolul al XV-lea sub numele de Recica-Dăbului. Cea mai veche mărturie documentară despre satul Dăbuleni datează din 5 iunie 1494 din timpul domnitorului Vlad Călugăru. În secolul al XV-lea, Recica Dăbului nu era decât o insulă în mijlocul proprietăților Craioveștilor. La 10 septembrie 1533, domnitorul Țării Românești, Vlad Vintilă de la Slatina, întărește stăpânirea lui Peia Portar în Recica Dăbului.
  
Începând cu 15 iunie 1543 Recica Dăbului, sat liber de moșneni se transformă în sat boieresc dependent, iar locuitorii lui devin români pe moșia boierilor Brâncoveni. În 1664, moșia Recica Dăbului ajunge în stăpânirea lui Preda Brâncoveanu, fiul lui David postelnicul. Odată cu venirea ca domn a lui Constantin Brâncoveanu, la 1688, satul Dăbului devine sat domnesc. Constantin Brâncoveanu stăpânește moșia Dăbului până la 1714 când este decapitat. În 1713 Constantin Brâncoveanu dădu ca zestre fiului său Radu moșia Dăbului cu toți robii aflați pe ea. În 1714 acesta este decapitat. În a doua jumătate a secolului al XVIII-lea, moșia Dăbului se găsea în posesia lui Manolache Brâncoveanu.
În preajma revoluției de la 1821, satul Dăbului era stăpânit de banul Grigore Brâncoveanu, fiul lui Manolache Brâncoveanu. Fiind bătrân și fără urmaș Grigore Brâncoveanu, proprietarul moșiei Dăbului o înfiază în 824 pe Zoița Mavrocordat, nepoata de soră a soției sale, Safta Brâncoveanu, care se va căsători cu Gheorghe Bibescu, ajuns domn al Țării Românești. La 27 aprilie 1832 Grigore Brâncoveanu moare și lasă prin testament toată averea soției sale, Safta Brâncoveanu. În 1835 se pun bazele fundației Banesei Safta Brâncoveanu, denumit Spitalul Brâncovenesc din care făcea parte și Spitalul Brâncovenesc Dăbuleni. În anul 1909 începe construcția spitalului din Dăbuleni, spital ce a intrat în funcțiune la 5 iunie 1911. În 1929, Epitropia Așezămintelor Brâncovenești părăsește izlazul pentru că primește o suprafață dublă în Balta Brăilei, izlazul rămânând locuitorilor comunei Dăbuleni. Ultimul descendent, prințul Constantin Basarab Brâncoveanu, prim episcop al Așezămintelor Brâncovenești, va arenda comunei Dăbuleni pe termen de 50 ani, cu drept de prelungire, plătind arenda 1 leu anual, o porțiune de 30 ari pentru a se construi localul unei școli ce se va numi ”Vodă Constantin Brâncoveanu”, inaugurarea având loc la 29 august 1934, azi Școala nr. 1 Dăbuleni. Pe teritoriul Dăbulenilor, "în vale" a existat înainte de al Doilea Război Mondial o zonă umedă, alimentată periodic de revarsări ale apelor Dunării, cu multe bălți și stufăriș, loc unde oamenii pescuiau și de unde se procurau trestie și papură pentru folosința în gospodărie. Acest loc este cunoscut azi sub numele „în baltă”. Zona a fost modificată în urma desecărilor practicate de regimul comunist, devenind propice pentru agricultura (grau, porumb, pepeni).
<obiectiv>1390, - BISERICA SFÂNTUL DUMITRU
Biserica „Sfântul Dimitrie Izvoratorul de Mir” din Filiaşi este una din principalele embleme ale oraşului.
Piatra de temelie a sfântului lăcaş a fost pusă în anul 1924 dar vitregiile vremurilor au împiedicat ridicarea ei, biserica fiind terminată în anul 1965, fiind sfinţită de vrednicul de pomenire mitropolit Firmilian al Olteniei.
Sfântul Dimitrie
Sfântul Mare Mucenic Dimitrie, izvorâtorul de Mir sau Sfântul Dumitru, izvorâtorul de Mir a fost un martir creștin, sfânt militar din veacul al III-lea care a trăit în vremea
împăraților Maximian și Dioclețian în cetatea Tesalonic. Dimitrie era fiul voievodului cetății Tesalonicului, botezat în taina de părinții săi,
de frica cruntelor prigoane împotriva creștinilor.
A fost martirizat pe la anul 306.
Hagiografia tradițională spune că Sfântul Dumitru a fost diacon la Tessalonic, martirizat cu lancea, în timpul prigoanei anticreștine de sub împăratului Dioclețian, sau poate în timpul împăratului Galerius. Alte izvoare ne spun că Sfântul Dumitru era un nobil, ofițer, proconsul al Ahaiei. Ca urmare a faptului că l-a mărturisit pe Iisus Hristos, a fost ucis cu lancea la Tessalonic. Cruciații din Evul Mediu l-au adoptat, ca și pe Sfântul Gheorghe, drept patron la lor.
Filiași
Este un vechi târg comercial, devenit mai târziu oraș și un important nod feroviar și rutier al Olteniei.
 
Pe teritoriul orașului descoperirile arheologice au scos la iveală ceramică aparținând renumitei culturi de Coțofeni din epoca bronzului, precum și Tezaurul de la Filiași, care conține dinari de Friesach și Corinthia din secolul al XIII-lea. Prima atestare a numelui localității datează de la 1 ianuarie 1573.
În anul 1906 Dimitrie Filișanul ctitorește un splendid edificiu, "Capela Filișanului".
Boierii Filișanu au construit Spitalul Filișanilor și două cișmele pentru apă, una în satul Balta, iar alta în Filiași, situată la "Hanul Mare".
În anul 1935 învățătorul Nicolae Mitea construiește Biblioteca Poporului, actualmente Biblioteca Orășenească "Anton Pann".
În jurul anului 1955, primarul Ștefan Moraru, a introdus pentru prima dată electricitate pe toate străzile și iluminat stradal pe toate arterele principale, acesta extinzându-se în tot orasul în următorii ani. Tot el a amenajat străzile, acestea fiind pavate cu piatră cubică începând cu anul 1960 și s-a introdus prima rețea de canalizare și apă potabilă ce acoperea zona centrală a Filiașiului. În jurul aniilor 1958-1963 s-a amenajat primul centru de agrement și relaxare la Hanul Mare, zona celor 3 lacuri, existând posibilitate și condiții foarte bune pentru pescuit, iar la sfârșitul săptămânii se deschidea debarcaderul fiecare cetățean având posibilitatea de a se relaxa vâslind. Casa de Cultură împreună cu Grădina de Vară au fost construite în jurul anului 1954 aici se țineau balurile de săptămână, se proiectau filme și spectacole. Ștefan Moraru a rămas și rămâne în istoria Filiașiului unul dintre primarii care au pus piatra de temelie Filiașiului de astăzi.
Tot sub ocârmuirea lui Ștefan Moraru s-a construit actuala piață și Hala orașului. În jurul anului 1967 Ștefan Moraru a pus piatra de temelie a Fabricii de Pâine, a Restaurantului Jiul și Grădinii de Vară din spatele acesteia. În anul 1968, în luna mai, Filiașiul sub Ștefan Moraru a primit rangul de oraș.
Cod1391 - BUST ANTON PANN
Bustul a fost ridicat în memoria lui Anton Pann. născut în preajma anilor 1796-1798 în localitatea Sliven din Bulgaria.
În iarna anului 1812, ajunge, împreună cu mama sa, la București. Sărac și fără cunoștințe intră printre localnici, datorită vocii lui îngerești, mai întâi paraclisier la biserica Olari și cântăreț II (defteriu) la biserica „Cu Sfinți” de pe Calea Moșilor. Tot acum devine și ucenic al dascălului grec Dionisie Fotino. Astfel, dornic să-și îmbogățească cunoștințele, se înscrie „ca auditor” la „școala de muzichie” deschisă de Fotino, „scriitor erudit și compozitor muzical”, cunoscător perfect al muzicii orientale (1769-1821).
Învață și meșteșugul tiparului, în tipografia aceluiași Petru Efesiul, iar în 1819 ajunge „director” al tipografiei și tipărește pentru întâia dată un Axion în românește. În 1820, Anton Pann se căsătorește cu o fată săracă, pe nume Zamfira Agurezan. Din această căsătorie va avea un fiu, Lazăr, ajuns destul de târziu preot.
În timpul șederii la Râmnicu Valcea, Anton Pann a locuit în imobilul din strada Știrbei Vodă (azi Muzeul memorial „Anton Pann”). În activitatea sa de la Episcopie, Anton Pann a avut ca scop principal
românizarea și modernizarea muzicii bisericești, dovadă fiind manuscrisele redactate, constând în cântări specifice cultului ortodox: polieleuri, axioane, doxologii. În același timp, preda lecții de muzică maicilor de la mănăstirile „Dintr-un Lemn” și „Surupatele”.
În anul 1830 deschide seria tipăriturilor sale cu conținut religios și laic.
În anul 1838, moare mama sa, Tomaida. Rămânând singur pe lume, decide să se căsătorească din nou, cu o tânără de numai 18 ani, pe nume Ecaterina, fiica Aniței a lui Asanache, fost vinicer domnesc. În ciuda opoziției părinților, care vedeau diferența mare de vârstă dintre cei doi (26 de ani), căsătoria a avut loc la data de 10 februarie 1840, naș fiindu-i pitarul Tudorache Sfetescu. După douăzeci de ani de așteptare reușește să tipărească Noul Doxastar, tomul 1.
În vara anului 1844 îl găsim la mânăstirea Tismana, ca oaspete al părintelui arhimandrit Spiridon, căruia îi dedică, în manuscris, slujba Adormirii Maicii Domnului. În anul 1846, va tipări: Poezii
 
populare, Cântece de stea, ediția a III-a, Irmologhiu-Catavasier, Epitaful și Heruvico-Chinonicarul. Toate acestea, au fost scrise cu alfabet chirilic, în limba română, pe hârtie ordinară și de Olanda, cu diferența de preț cuvenită.
În anul 1848, anul revoluției de la Islaz, activitatea sa editorial-tipografică este mult mai redusă, reușind să dea la lumină doar patru cărți, dintre care două laice, una cu caracter religios, Cântece de stea, ediția a IV-a și Privighierul. În paralel cu munca didactică, o va desfășura și pe aceea de cântăreț la biserica Kretzulescu, unde reușise să formeze un cor de tineri, plătiți cu câte 20 de lei pe lună. Activitatea sa didactică a încetat în perioada 1848-1849, seminarul fiind închis și deschis ulterior, în anul 1851. Moare în ziua de 2 noiembrie 1854, la întoarcerea dintr-o călătorie prin Oltenia, de unde contractase o răceală puternică (tifus virulent). Este înmormântat la Biserica Sfântul Stelian (Lucaci) din București, din apropierea casei sale.
<obiectiv>1392, - BISERICA SFÂNTUL NICOLAE
Biserica s-a construit, după cum se crede, la începutul secolului al XVII-lea, adica între anii 1630-1650 și se presupune a fi ctitoria familiei Dumitru Filișanu.
Ea prezintă caracterul construcțiilor din secolul al XVII-lea.
Este construită din cărămidă și var în formă de cruce. Cu timpul însă a suferit modificări, în sensul că pridvorul a fost închis cu cărămidă, devenind pronaos și mai târziu enoriașii i-au atașat o tindă din cărămidă care dăinuie și astăzi. Fiindcă în decursul timpului îndepărtat i s-au făcut modificări radicale, vechea pisanie a disparut.
Până la 24 ocrombrie 1965 ea a fost singura biserică din orașul Filiași, servind ca biserică atât pentru enoriașii parohiei Filiași I cât și pentru enoriașii parohiei Filiași II. De la acea dată a fost deschisă cultului o nouă biserică în raza parohiei Filiași I, iar aceasta a rămas biserică parohială pentru parohia Filiași II.
În anul 1900 ea a fost reparată așa dupa cum se poate citi de pe o inscripție asezată în partea de miazăzi a tindei. În timpul primului război mondial (1916-1918) această biserică a fost lovită de un proiectil german, provocându-i destule stricăciuni și odată cu invazia trupelor germane, ea a fost folosită pe post de cantină, iar mai apoi pe post de grajd.
După terminarea primului război mondial, acestei biserici i s-au făcut reparații capitale și a fost repictată.
Printre enoriașii care au dat concursul la reparația bisericii s-a remarcat în special bătrînul TIBERIU AMZULESCU, maestru de specialitate care a legat-o în fier.
După terminarea reparațiilor, ea a fost resfințită de către Prea Sfințitul Episcop D.D VARTOLOMEI al eparhiei Râmnicului Noului Severin.
Această biserică nu posedă obiecte de valoare, numai vase care prezintă valoare artistică.
În trecut curtea bisericii a fost folosită drept cimitir pentru parohia Filiași dar și pentru militarii căzuți în primul război mondial (1916-1918), dovadă fiind religvele și osemintele descoperite în urma unor săpături.
În anul 1991, biserica a fost supusă unor reparații, restaurându-se pictura din bunăvoința pictorului MUNTEANU TEODOR DELCEA și resfințită de către Î.P.S. Mitropolit al Olteniei NESTOR VORNICESCU.
În anul 1996 a fost parchetat interiorul bisericii. În anul 2000 a fost acoperită cu tablă, a fost renovată turla și a fost refăcută instalația electrică. Au fost introduse gaze în biserică pentru încalzire și în anul 2003 s-a reparat exteriorul bisericii și a fost împrejmuită cu gard din prefabricate.
 
În anul 2015, din inițiativa preotului paroh CROITORU MIHAI a fost pavată curtea bisericii, și s-a introdus o centrala termică pe gaze pentru încalzire, iar în anul 2016 a fost construit altarul de vară cu hramul ADORMIREA MAICII DOMNULUI.
Cod1393 - MAUSOLEUL FAMILIEI FILIȘANU
Mausoleul-capelă a fost construit între 1865-1868 de arhitectul Theofil von Hansen, responsabil și cuextraordinara capelă de pe domeniul Stirbey din Buftea. La o privire mai atentă, cele două estetice construcții se aseamănă foarte mult. Cea din Dolj a fost ridicată în stil neogotic cu influențe italiană.
Clădirea este ridicată de către Dimitrie Filisanu, un boier ce a marcat evoluția acestui oraș, devenind o adevarată personalitate istorică.
Arhitectul s-a inspirat în ridicarea mausoleului de un model francez.
Ansamblul istoric este alcătuit din mausoleu, înconjurat de un zid de incintă. Deși în mod normal nu se poate intra în incinta clădirii, se poate trece foarte ușor prin zidul spart ce înconjoară mausoleul.
Dimitrie Filişanu, om cu minte luminată şi un suflet plin de o curată şi adevarată pietate către Dumnezeu, oţelit din fragedă copilărie în lupta pentru apararea vetrei strămoşeşti şi a credinţei, şi-a pus viguros amprenta pe istoria localităţii Filiaşi. Peste timp, după 260 de ani (în
1896) un alt Filişanu, şi tot Dimitrie, ctitoreşte la Filiaşi un spendid edificiu, Capela Filişanu .Lucrată cu meşteri francezi, acestă capelă este moştenirea de suflet a Smarandei şi a lui Dimitrie Filişanu, lăsată locuitorilor acestei aşezări, care se mândresc că în acesta localitate s-au născut şi au trăit asemenea oameni. Filişanu, Dumitru, om politic, filantrop (N. 1808 Craiova – m. 27 mai 1883), Tatomireşti (îngropat în capela familiei din Filiaşi), urmaş al lui Dumitru Filişanu I a participat la revoluţia de la 1848, Unirea Principatelor din 1859.
A avut rangurile de serdar (1839), paharnic (1841), mare agă (1850).
În anul 1839 era prezidentul Magistratului Craiova. După declanşarea revoluţiei de la 1848 a fost numit cîrmuitorul judeţului Dolj.
A făcut parte din comisia privind eliberarea robilor ţigani, pentru cele cinci judeţe ale Olteniei.
În anul 1859 a fost ales deputat din partea judeţului Mehedinţi unde avea proprietăţi.
Îşi aduna cărţi în bibliotecile de la Craiova şi Bucureşti, despre a căror valoare se vorbeşte şi în prezent.
A înzestrat cu cărţi ctitoriile familiei sale din Bâlta, Tatomireşti, Filiaşi.
Capela construită de el la Filiaşi, ce a rezistat timpului, a devenit monument istoric al ţării.
S-a preocupat de construirea unui spital la Filiaşi care a fost organizat, după decesul său, în conacul familiei sale de la Filiaşi, donat statului cu clauză testamentară.
<obiectiv>1394, - BISERICA SFÂNTUL DIMITRIE
Între locaşurile de închinare monument-istoric din Arhiepiscopia Craiovei se numără şi Biserica „Sfântul Mare Mucenic Dimitrie“ din Parohia Leu III, judeţul Dolj.
  
A fost ridicată în cea de a doua jumătate a secolului al XIX-lea prin strădania şi bunăvoinţa credincioşilor, sprijiniţi de cei mai înstăriţi oameni din comună.
Pe locul în care astăzi sălăşluieşte, la aproximativ 200 de metri distanţă spre vale, funcţiona o biserică mai veche. De la aceasta a moştenit denumirea populară de „biserica ascunsă“ sau „biserica din crâng“, dat fiind faptul că de jur împrejur, zona fiind mai puţin locuibilă, sfântul locaş era înconjurat de multă vegetaţie.
Tradiţia mai spune că locul ar fi fost ales pentru a feri biserica de „prădăciunile turcilor“.
Din biserica veche se mai păstrează astăzi doar nişte „ziduri înecate de ape“ (cf. Sinodiconului). Dorinţa credincioşilor din localitate a fost principalul resort în activitatea de zidire a sfântului locaş. În sinodiconul bisericii sunt menţionate familiile enoriaşilor care s-au implicat cel mai mult în finalizarea proiectului: Mazilu, Crângar, Mareş, Brângă, Tănasie, Florescu, Mustaţă, Năditu, Vlădescu, Onel, Stăicuş, Alexie şi nu în ultimul rând familia preotului paroh Ion Băluţă.
Însoţirea cu timpul şi-a lăsat, de asemenea, amprenta aici, la Biserica Sfântului Dimitrie din Leu. Prima restaurare a fost finalizată la anul 1922, sfântul locaş fiind resfinţit de Episcopul Vartolomeu Stănescu al Râmnicului. Întregul proces de refacere a sfântului locaş a păstrat forma iniţială de corabie, catapeteasma de zid şi pridvorul alipit de corpul bisericii şi susţinut de patru stâlpi din cărămidă, turla acoperită cu tablă care a servit pe post de clopotniţă până în anul 1932. Pictura, realizată în ulei, a fost spălată din nou în anul 1953. Din nefericire, astăzi, este acoperită de un strat gros de fum, care s-a depus în decursul timpului aproape în întreaga biserică. După cutremurul din 1977, sfântul locaş a suferit grave avarii la nivelul structurii de rezistenţă. Din acest motiv, întregul ansamblu a fost întărit cu centură de fier, retencuit şi aranjat.
Dintru început şi până astăzi, la Altarul Bisericii „Sfântul Dimitrie“ din Leu au slujit nouă preoţi, trecuţi cu numele în sinodiconul sfântului locaş: pr. Ion Băluţă, pr. Radu Popa (1922-1968), pr. Andrei Ion (1968-1969), pr. Nicolae Păunescu (1969-1972), pr. Constantin Tuţă (1972-1973), pr. Mihail Dincă (1973-1982), pr. Aurel Enache (1982-1984) şi pr. Marian Mitrache (1984 până în prezent).
Astăzi, prin strădania preotului Marian Mitrache, a fost reamenajată curtea parohială și s-a ridicat o nouă clopotniţă.
<obiectiv>1395, - MĂNĂSTIREA MAGLAVIT
După Revoluția din 1989, la 17 august 1990, la dorința credincioșilor, Mitropolia Olteniei reînființează mănăstirea, începută în 1936.
Păstoria a fost încredințată Arhimandritului Policarp Sidor.
În zonă n-a fost în trecut viață monahală, dar după întâmplările lui Petrache Lupu s-au așezat aici câțiva călugări, iar pe malul Dunării – o mică obște de călugărițe.
Aici, „la buturugă”, unde a început să slujească un
călugăr, era și un stareț cu numele de Nicanor.
Tot atunci, a început construirea unei mari biserici cu scopul de a perpetua mesajul Maglavitului și a îl
răspândi.
Biserica mare din zid de cărămidă a fost plănuită și proiectată pe piloni pentru a fi ferită de apele Dunării.
În prezent, datorită construirii unui dig, apa nu mai amenință biserica.
Ridicarea bisericii a început în 1936 și s-a continuat, dar în mai mică măsură, până în 1940.
După 1990, s-a închis subsolul și parterul cu cărămidă, constituindu-se astfel locul pentru slujbe.
În 2010, în urma întrunirii Consiliului Eparhial al Arhiepiscopiei Craiovei, s-au luat mai multe hotărâri privind reorganizarea și dinamizarea vieții monastice din județele Dolj și Gorj.
IPS Irineu, Arhiepiscopul Craiovei și Mitropolitul Olteniei, a binecuvântat și a consfințit stareții și starețele alese.
 
Astfel, în baza temeiului nr. 955/2010, Mănăstirea Maglavit a fost transformată din mănăstire de călugări în mănăstire de maici după ce Protosinghelul Valentin Vladimir Dărângă, fostul stareț al Mănăstirii Maglavit, a fost numit în demnitatea de mare eclesiarh al Catedralei mitropolitane „Sfântul Dumitru” din Craiova.
La conducerea mănăstirii a fost numită ca stareță maica Maria Manuela Mărgineanu de la mănăstirea Sfânta Treime, localitatea Strâmba, județul Gorj.
Slujba de investire a fost oficiată de către Înalt Prea Sfințitul Irineu în sobor cu trei preoți, Părintele Consilier Gheorghe Zamfir, Părintele Protoiereu Pîrvu Cornel și un viitor păstor duhovnicesc, părintele Claudiu Marius Cimpoeru, aflat în practică la Sfânta Mănăstire.
Tot în cadrul acestei slujbe, a fost numit ca preot duhovnic al mănăstirii Ieromonahul Mateescu Paulin care a slujit la Mănăstirea Sadova, județul Dolj.
<obiectiv>1396, - SALCIA LUI PETRACHE LUPU
Vineri, 31 mai 1935, satul Maglavit, judetul Dolj. În vreme ce se afla pe câmp cu oile, un tânăr de 17 ani a avut o viziune misterioasă. În faţă i-a apărut un bătrân îmbrăcat în alb, care levita la 20 cm de pământ, lângă o salcie. Speriat, Petrache Lupu a vrut s-o rupă la fugă, însă s-a împiedicat şi a căzut. Atunci, băiatul a fost povăţuit să îndemne oamenii la pocăinţă şi să se ducă la preotul din sat, Nicolae Bobin, ca să-i spună ce s-a întâmplat.
Petrache nu s-a încumetat să asculte vedenia, crezând că mintea îi jucase o festă. O săptămână mai târziu, la 7 iunie, bătrânul şi-a făcut din nou apariţia, dar tânărul iarăşi n-a dezvăluit nimănui
cele întâmplate, de teamă ca oamenii să nu-l considere nebun şi să-l trimită în vreun ospiciu. În următoarea zi de vineri, la 14 iunie, în jurul orei 18.00, ciobanul a avut din nou viziunea dinainte. La scurt timp după ce Petrache Lupu a dezvăluit ce i se întâmplase, păţania lui făcuse înconjurul României. Pelerinii au început să vină din toate colţurile ţării, împreună cu bolnavi în căutarea alinării suferinţelor. Ziarele au contribuit din plin la popularizarea cazului, astfel că mulţimea de oameni creştea de la o zi la alta. Lângă biserica la care slujea preotul Bobin, tânărului i-a fost construit un foişor, prin faţa căruia treceau mulţimile pe jos, în căruţe, trăsuri ori cu maşini de la oraş. Petrache Lupu a fost plimbat prin ţară, adesea fiind vizitat de episcopi, mitropoliţi, politicieni, atât autohtoni, cât şi din străinătate. Minunile n-au întârziat să apară. Ologii care veneau la Maglavit ori îl întâlneau pe vindecător aruncau cârjele şi plecau pe picioarele lor, fericiţi, spre casă. Pentru credinţa lor, mulţi orbi au început să vadă, pocăindu-se şi urmând calea dreaptă.
Decenii în sir apoi, numele lui Petrache Lupu, respectiv acela al comunei doljene Maglavit, au fost sinonime cu „minunea divină” şi cu vindecările miraculoase săvârşite aici. Dar şi cu afluenţa puhoaielor de pelerini. În vara anului 1935, într-o singură zi, zece trenuri suplimentare supraîncărcate au pornit din Craiova pentru a transporta pelerini la Maglavitul situat la 15 kilometri de Calafat.
După intrarea României în război cu ruşii, alături de aliaţii nemţi, Petrache Lupu a fost dus cu avionul până la cotul Donului, ca să sfinţească trupele, din ordinul personal al mareşalului Ion Antonescu. Se spune că prezicătorul ar fi spus oştirii că războiul va fi pierdut de români. După venirea comuniştilor la putere, Petrache Lupu a fost marginalizat, iar oamenii l-au mai vizitat, de frică, doar pe ascuns. În noaptea de 1 august 1952, o maşină a intrat în localitatea în care sfântul îşi ducea zilele. Acesta îi aştepta în curte, primenit şi îmbrăcat în haine curate. L-au suit în maşină, dar motorul maşinii n-a vrut să pornească, decât după ce Petrache s-a rugat în acest sens. Întors acasă în luna octombrie, securiştii l-au mai ridicat în câteva rânduri, fără să-i poată găsi vreo vinovăţie pentru a-l trimite la canal. Petrache Lupu a fost căsătorit cu Veta, care a murit în 1966. S-a recăsătorit, trăind până în anul 1998, într-o casă cu nimic mai deosebită decât celelalte din sat. Interesant este că ciobanul devenit sfânt n-a luat niciodată bani din donaţiile făcute de cei care-l vizitau la Maglavit. Neurologul Gheorghe
 
Marinescu şi profesorul Constantin Parhon, care l-au consultat pe cioban, au pus verdictul că acesta era perfect sănătos.
<obiectiv>1397, - Biserica Sfântul Nicolae, Maglavit
Biserica Sfântul Nicolae din Maglavit este un lăcaș de cult construit în anul 1845 având forma de cruce și o clopotniță realizată aproape în întregime din lemn.
Sfântul Nicolae este prăznuit la 6 decembrie. De origine grecească (Nikolaos), numele este format din două cuvinte: nike, „victorie“ (de la nikao, „a învinge“), și laos, „popor“, putându-se talmaci prin „obșteasca biruință“. Sfântul Nicolae a trăit pe vremea împăraților Dioclețian și Maximian. Mai întâi a strălucit prin viețuire călugărească; iar pentru viața lui îmbunătățită a fost făcut arhiereu.
Nicolae s-a născut într-o familie bogată, iar după ce părinții săi au murit, el și-a folosit moștenirea pentru a ajuta oamenii saraci. Pentru că sfântul propovăduia cu îndrăzneală credința în Hristos a fost prins de mai-marii cetății, a fost bătut și chinuit, apoi aruncat în temniță, împreună cu alți creștini. Când împaratul Constantin a ajuns împărat al romanilor, au fost eliberați din legături toți cei închiși și, odată cu aceștia, și Sfântul Nicolae, care s-a dus în Myra. Nu după multa vreme a fost adunat de marele Constantin cel dintâi sinod de la Niceea, la
care a luat parte și Nicolae.
A fost numit cardinal al tinutului Myra și este cunoscut pentru minunile pe care le-a săvârșit de-a lungul vieții și pentru generozitatea lui. A murit în 6 decembrie 345 (sau 352, după alte surse), fiind de atunci celebrat în fiecare an la această dată. Multe biserici au fost construite sub hramul Sfântului Nicolae, el fiind și unul dintre cei mai pictați sfinți în icoane. Este cunoscut drept patronul spiritual al unor țări precum Germania, Olanda, Rusia, România, Elveția, dar totodată este protectorul marinarilor, al fetelor nemăritate, al săracilor și nu în ultimul rând al copiilor.
Legenda lui Moș Nicolae spune că Sfântul Nicolae a ajutat trei fete sărace din orașul său, aducându-le dar de zestre, noaptea, fără a fi văzut. Casa în care trăiau cele trei surori era foarte săracă. Tatăl lor plănuia să-și vândă fetele ca să se îmbogățeasca. Bătrânul nu a fost înduplecat de lacrimile și durerea fiicelor, dar Sfântul Nicolae a aflat despre nenorocirea ce se petrecea și a venit în ajutorul lor. Noaptea, pe furiș, el a aruncat o pungă plină cu galbeni în camera fetei celei mai mari. Astfel, ea a reușit să se mărite curând. La fel a facut și în următorii doi ani, iar sora cea mijlocie și apoi cea mică au reușit să se așeze la casele lor. Tatăl s-a hotărât însă, ca înainte de căsătoria mezinei, să îl pândească noaptea pe Nicolae. L-a văzut astfel când a urcat pe acoperișul casei de această dată și a dat drumul pe coș unui săculeț. De atunci, legenda lui Moș Nicolae spune că acesta nu se arată niciodată, așa cum face Moș Crăciun, dar nu uită să îi răsplătească pe copiii cuminți și să le aducă nuiele celor
neascultători.
<obiectiv>1398, - STATUIA PETRE LUPU
Petrache Lupu este legat întru toate de Maglavit. Cine a auzit de Maglavit a auzit cu siguranță și de Petrache Lupu, iar acela care a auzit de Petrache Lupu a auzit cu siguranță și de Maglavit. Povestea de la Maglavit o cred mulți. Foarte pe scurt, aceasta este următoarea: era zi de vineri, 31 mai 1935, când Petre Lupu (17 ani) era pe câmp, cu oile.
Acesta avea anumite deficiențe încă din naștere, mai ales în ceea ce privește vorbitul. Acesta L-ar fi văzut pe Dumnezeu, ca un "moș", lângă o salcie. I-a spus ciobanului că oamenii trebuie să se pocăiască, și ca el
  
trebuie să transmită mesajul preotului din sat. Viziunea s-a repetat timp de trei ori, în trei vineri consecutive. Din acel moment, viața ciobanului și a comunei avea să fie alta. Mii de oameni au venit în pelerinaj la Maglavit. Ologii aruncau cârjele, orbii își recăpătau vederea, oamenii muți începeau să vorbească, etc.
Decenii în sir apoi, numele lui Petrache Lupu, respectiv acela al comunei doljene Maglavit, au fost sinonime cu „minunea divină” şi cu vindecările miraculoase săvârşite aici. Dar şi cu afluenţa puhoaielor de pelerini. În vara anului 1935, într-o singură zi, zece trenuri suplimentare supraîncărcate au pornit din Craiova pentru a transporta pelerini la Maglavitul situat la 15 kilometri de Calafat.
După intrarea României în război cu ruşii, alături de aliaţii nemţi, Petrache Lupu a fost dus cu avionul până la cotul Donului, ca să sfinţească trupele, din ordinul personal al mareşalului Ion Antonescu. Se spune că prezicătorul ar fi spus oştirii că războiul va fi pierdut de români. După venirea comuniştilor la putere, Petrache Lupu a fost marginalizat, iar oamenii l-au mai vizitat, de frică, doar pe ascuns. În noaptea de 1 august 1952, o maşină a intrat în localitatea în care sfântul îşi ducea zilele. Acesta îi aştepta în curte, primenit şi îmbrăcat în haine curate. L-au suit în maşină, dar motorul maşinii n-a vrut să pornească, decât după ce Petrache s-a rugat în acest sens. Întors acasă în luna octombrie, securiştii l-au mai ridicat în câteva rânduri, fără să-i poată găsi vreo vinovăţie pentru a-l trimite la canal. Petrache Lupu a fost căsătorit cu Veta, care a murit în 1966. S-a recăsătorit, trăind până în anul 1998, într-o casă cu nimic mai deosebită decât celelalte din sat. Interesant este că ciobanul devenit sfânt n-a luat niciodată bani din donaţiile făcute de cei care-l vizitau la Maglavit. Neurologul Gheorghe Marinescu şi profesorul Constantin Parhon, care l-au consultat pe cioban, au pus verdictul că acesta era perfect sănătos.
Petrache Lupu a trăit între 14 octombrie 1907 și 14 decembrie 1994. Petrache Lupu a trăit aproape 90 de ani. Se spune că pe vremea comuniștilor ar fi fost săltat de multe ori. Fostul cioban a fost privit de oameni ca un trimis al Domnului. Deși Biserica Ortodoxa a rămas circumspectă cu privire la povestea lui Petrache, Sătenii au reușit să construiască o mănăstire pe locul unde Petrache ar fi avut viziunile.
<obiectiv>1399, - MUZEUL SATULUI
Muzeul satului Maglavit a fost inaugurat pe data de 09 septembrie 2013 si a fost realizat din obiecte donate de oameni.
S-a mers din poarta in poarta si s-au strans obiecte de la locuitori.
Multe dintre ele s-au pierdut în timp, dar cele care au rămas sunt aici.
Muzeul a fost amenajat în câteva săli de la parterul Căminului Cultural şi reuneşte obiecte tradiţionale, lăzi de zestre, mobilier, război de ţesut, diverse documente şi acte
vechi care vorbesc despre istoria comunei.
La amenajare s-au oferit să ajute şi specialiştii Muzeului Olteniei din Craiova.
Cea mai importantă sală de expoziţii este cea în care este redată camera lui Petrache Lupu.
Cei care trec pragul acestei odăiţe se trezesc într-o cameră din lumea satului, în care se află un pat din lemn sculptat şi acoperit cu velinţe de lână, lucrate în casă.
O lampă cu gaz, o ladă de zestre încărcată cu macaturi, ştergare şi perne, precum şi o valiză din nuiele completează interiorul ţărănesc.
Obiectele care amintesc de Petrache Lupu sunt câteva şi toate au fost donate de familia acestuia.
Pe perete se află o icoană mânăstirească mare, care ar fi aparţinut acestuia, precum şi o candelă din metal gravat care a fost recuperată din subsolul vechii biserici.
Ea a fost atribuită lui Petrache Lupu, ca şi bastonul ciobănesc, sculptat în lemn, care, de asemenea, a fost recuperat şi este expus acum celor care sunt curioşi să ia contact cu câteva lucruri contemporane acestui om despre care se spune că este un sfânt şi face minuni.
 
Acesta avea anumite deficiențe încă din naștere, mai ales în ceea ce privește vorbitul. Acesta L-ar fi văzut pe Dumnezeu, ca un "moș", lângă o salcie. I-a spus ciobanului că oamenii trebuie să se pocăiască, și ca el trebuie să transmită mesajul preotului din sat. Viziunea s-a repetat timp de trei ori, în trei vineri consecutive. Din acel moment, viața ciobanului și a comunei avea să fie alta. Mii de oameni au venit în pelerinaj la Maglavit. Ologii aruncau cârjele, orbii își recăpătau vederea, oamenii muți începeau să vorbească, etc.
Decenii în sir apoi, numele lui Petrache Lupu, respectiv acela al comunei doljene Maglavit, au fost sinonime cu „minunea divină” şi cu vindecările miraculoase săvârşite aici. Dar şi cu afluenţa puhoaielor de pelerini. În vara anului 1935, într-o singură zi, zece trenuri suplimentare supraîncărcate au pornit din Craiova pentru a transporta pelerini la Maglavitul situat la 15 kilometri de Calafat. Petrache Lupu a trăit între 14 octombrie 1907 și 14 decembrie 1994. Petrache Lupu a trăit aproape 90 de ani. Se spune că pe vremea comuniștilor ar fi fost săltat de multe ori. Fostul cioban a fost privit de oameni ca un trimis al Domnului. Deși Biserica Ortodoxa a rămas circumspectă cu privire la povestea lui Petrache, Sătenii au reușit să construiască o mănăstire pe locul unde Petrache ar fi avut viziunile. În celelalte încăperi ale muzeului se află obiecte de ceramică şi din metal, un război de ţesut, costume şi cărţi vechi, toate donate de locuitori ai comunei.
<obiectiv>1400, - MUZEUL VETRE STRĂMOȘEȘTI
Începuturile existenței muzeului "Vetre Strămoșești" datează din anii de început ai secolului XX, mai precis 1912, când învățătorul Marin Georgescu a expus pentru prima dată colecția personală, mai întâi în localul școlii primare din comuna Gostavăț (jud. Olt) și apoi la școala primară din Marotinu de Sus (jud. Dolj). Când a început primul război mondial Marin Georgescu a fost mobilizat iar colecția a rămas în cancelaria școlii de la Marotinu de Sus,
astfel că la întoarcere a găsit-o pe jumătate distrusă. Și-a continuat activitatea de colecționar pasionat iar obiectele le-a expus în clădirea casei personale din Celaru. Așa se face că în anul 1972 a fost posibilă deschiderea "Punctului muzeistic Celaru", la eveniment participând primul secretar al județului Dolj - Constantin Babalan. În același timp preotul satului Celaru, Ion Budulan, realizează în casa parohială a bisericii Sf. Nicolae o bogată colecție de icoane, obiecte de cult și port popular. După decesul învățătorilor Marin și Zenovia Georgescu colecția punctului muzeistic a fost donată consiliului local Celaru și, cu acordul mitropoliei Oltenia, cele două colecții au fost reunite, obiectele fiind expuse în Școala Celaru sub grija și supravegherea domnului profesor Victor Ancuța, dar inaugurarea s-a făcut în ziua de Florii a anului 1992.
Trebuie menționat că în anul 1993 s-a organizat la Casa Baniei din Craiova expoziția "Vetre Strămoșești - Celaru" cu obiecte din acest punct muzeistic.
În vara anului 1999 muzeul și-a schimbat din nou locația, de această dată într-un loc mai spațios, și ocupa etajul I al clădirii grădiniței din Marotinu de Jos cu o suprafață de cca 260 m2.
În prezent muzeul "Vetre Strămoșești" prezintă peste 1300 exponate distribuite în 8 încăperi.
Astfel, aici găsim uși de bordeie din secolul al XVIII-lea, războaie de țesut, unelte, obiecte de vestimentație și opinci îl ajută pe vizitator să își imagineze cum trăiau acum două secole oamenii din părțile locului.
Obiectele de uz casnic de la începutul secolului XIX, lămpile cu gaz, mașinile de cusut încă funcționabile, mașinile de călcat cu cărbuni și o impresionantă colecție de monezi stau alături de „ocaua lui Cuza“, unitate de măsură pentru cereale, folosită în vremea domnitorului. Colecția de arme din perioada Războiului de Independență este o mărturie a faptului că și în această zonă au trăit oameni care au primit distincții militare pentru faptele de vitejie pe front.
 
O categorie separată de exponate sunt icoanele și obiectele bisericești.
Printre exponate sunt câteva icoane vechi de trei sute de ani și o evanghelie care a aparținut lui Alexandru Ioan Cuza.
În muzeu mai sunt și obiecte aparținând unor epoci mult mai îndepărtate: unelte agricole și casnice din secolul XVIII, obiecte vestimentare și arme din evul mediu, printre care se află chiar și un buzdugan, cioburi de vase din ceramică din perioada geto-dacică.
Obiectele sunt grupate cronologic și au fost studiate de specialiști la începutul secolului, când învățătorul și preotul satului puneau bazele muzeului.
<obiectiv>1401, - Biserica Constantin și Elena, Moțăței
Biserica Constantin și Elena din Moțăței este un lăcaș de cult construit în anul 1915, fiind ctitorită de boierul Corcoveanu.
Biserica ortodoxă îi prăznuiește pe 21 mai pe Sfinții Împărați Constantin și mama sa, Elena. Constantin cel Mare s-a născut în orașul Naissus (Nis, Serbia) în jurul anului 274. A devenit suveran al întregului Imperiu Roman după învingerea lui Maxențiu și a lui Liciniu. Potrivit mărturiilor lui Eusebiu și Lactanțiu, în ajunul luptei cu Maxențiu, Constantin a văzut pe cer ziua, în amiaza mare, o cruce luminoasă deasupra soarelui cu inscripția: "in hoc signo vinces" (prin acest semn vei birui).
Noaptea, în timpul somnului, i se descoperă Hristos, cerându-i să pună semnul sfintei cruci pe steagurile soldaților. Dând ascultare poruncii primite în vis, iese biruitor în lupta cu Maxențiu. Pe Arcul de Triumf al lui Constantin, care se păstrează la Roma, se află inscripția: "instinctu divinitatis" = "prin inspirație divină", ce descoperă cum a fost câștigată victoria asupra lui Maxențiu.
Cea mai însemnată realizare a împăratului Constantin a fost Edictul de la Milano (313), prin care creștinismul ajunge să fie recunoscut de stat. Însă, el va deveni religie de stat în timpul lui Teodosie cel Mare (379-395).
Dupa edictul din 313, împăratul scutește Biserica de impozite, îi acordă dreptul de a primi donații și le dă episcopilor dreptul să judece pe cei ce nu doreau să fie judecați după legile statului. Va înlătura din legile penale pedepsele contrare spiritului creștinismului, precum: răstignirea, zdrobirea picioarelor, stigmatizarea (arderea cu fierul roșu).
Împăratul Constantin a convocat primul Sinod ecumenic la Niceea (325), unde după lungi dezbateri, învățătura lui Arie a fost condamnată și s-a adoptat formula că Fiul lui Dumnezeu este de o ființă cu Tatăl și deci, din veci cu El. La sinod au fost alcătuite și primele 7 articole ale Simbolului de credință (Crezul), a fost fixată data Paștilor (prima duminică după luna plină, după echinocțiul de primăvară) și s-au dat 20 de canoane referitoare la disciplina bisericească.
Sfântul Constantin cel Mare a fost botezat pe patul de moarte de către episcopul Eusebiu de Nicomidia. A murit la scurt timp (337) în Nicomidia și a fost înmormântat în biserica Sfinții Apostoli din Constantinopol, ctitorită de el.
Flavia Iulia Helena s-a născut în provincia Bitinia. În anul 293, generalul roman Constantiu Chlorus, la îndemnul împăratului Dioclețian, divorțează de împărăteasa Elena. Aceasta nu se recăsătorește, ci trăiește departe de atenția publică, dar aproape de fiul său. A reușit să descopere pe dealul Golgotei crucea pe care a fost răstignit Hristos. Potrivit tradiției, în urma săpăturilor s-au găsit trei cruci. Pentru a se identifica crucea pe care a fost răstignit Hristos, au atins cele trei cruci de un mort. Acesta a înviat în momentul în care a fost atins de Crucea Domnului. Pe 14 septembrie 326, episcopul Macarie I al Ierusalimului a luat crucea și a înălțat-o în fața mulțimii. Ziua de 14 septembrie a devenit sărbătoarea Înălțării Sfintei Cruci în calendarul creștin.
Împărăteasa Elena a zidit Biserica Sfântului Mormânt, Biserica din Bethleem, pe cea din Nazaret și multe alte sfinte locașuri.
 
<obiectiv>1402, - Biserica Sfântul Nicolae, Moțăței
Biserica Sfântul Nicolae din Moțăței s-a zidit pentru a treia oară de către Stoian Stanciu, fiind începută în anul 1914 și terminată în anul 1925 de către fiul său Ioniță Stanciu. În anul 1974, cu ajutorul enoriașilor din Parohia comunei Moțăței s-a făcut restaurarea picturii de către Olga Greceanu. În anul 1993, tot cu ajutorul enoriașilor s-a restaurat din nou pictura, de catre pictorul Miroslav Gioca.
Sfântul Nicolae este prăznuit la 6 decembrie. De origine grecească (Nikolaos), numele este format din două cuvinte: nike, „victorie“ (de la nikao, „a învinge“), și laos, „popor“, putându-se talmaci prin „obșteasca biruință“.
Sfântul Nicolae a trăit pe vremea împăraților Dioclețian și Maximian. Mai întâi a strălucit prin viețuire călugărească; iar pentru viața lui îmbunătățită a fost făcut arhiereu.
Nicolae s-a născut într-o familie bogată, iar după ce părinții săi au murit, el și-a folosit moștenirea pentru a ajuta oamenii saraci. Pentru că sfântul propovăduia cu îndrăzneală credința în Hristos a fost prins de mai-marii cetății, a fost bătut și chinuit, apoi aruncat în temniță, împreună cu alți creștini. Când împaratul Constantin a ajuns împărat al romanilor, au fost eliberați din legături toți cei închiși și, odată cu aceștia, și Sfântul Nicolae, care s-a dus în Myra. Nu după multa vreme a fost adunat de marele Constantin cel dintâi sinod de la Niceea, la care a luat parte și Nicolae.
A fost numit cardinal al tinutului Myra și este cunoscut pentru minunile pe care le-a săvârșit de-a lungul vieții și pentru generozitatea lui. A murit în 6 decembrie 345 (sau 352, după alte surse), fiind de atunci celebrat în fiecare an la această dată. Multe biserici au fost construite sub hramul Sfântului Nicolae, el fiind și unul dintre cei mai pictați sfinți în icoane. Este cunoscut drept patronul spiritual al unor țări precum Germania, Olanda, Rusia, România, Elveția, dar totodată este protectorul marinarilor, al fetelor nemăritate, al săracilor și nu în ultimul rând al copiilor.
Legenda lui Moș Nicolae spune că Sfântul Nicolae a ajutat trei fete sărace din orașul său, aducându-le dar de zestre, noaptea, fără a fi văzut. Casa în care trăiau cele trei surori era foarte săracă. Tatăl lor plănuia să-și vândă fetele ca să se îmbogățeasca. Bătrânul nu a fost înduplecat de lacrimile și durerea fiicelor, dar Sfântul Nicolae a aflat despre nenorocirea ce se petrecea și a venit în ajutorul lor. Noaptea, pe furiș, el a aruncat o pungă plină cu galbeni în camera fetei celei mai mari. Astfel, ea a reușit să se mărite curând. La fel a facut și în următorii doi ani, iar sora cea mijlocie și apoi cea mică au reușit să se așeze la casele lor. Tatăl s-a hotărât însă, ca înainte de căsătoria mezinei, să îl pândească noaptea pe Nicolae. L-a văzut astfel când a urcat pe acoperișul casei de această dată și a dat drumul pe coș unui săculeț. De atunci, legenda lui Moș Nicolae spune că acesta nu se arată niciodată, așa cum face Moș Crăciun, dar nu uită să îi răsplătească pe copiii cuminți și să le aducă nuiele celor neascultători.
<obiectiv>1403, - MUZEUL HENRI COANDĂ
În anul 2006, în Perisor, a fost amenajat de edili un muzeu al satului.
Datorită sprijinului acordat de Asociația Română pentru Propagandă și Istoria Aeronauticii (ARPIA), filiala Craiova, a fost posibilă și amplasarea unui avion IAR 93, în curtea muzeului, unul dintre primele aparate româneşti la realizarea căruia a contribuit savantul român. Alt simbol al existenței lui, despre care localnicii povestesc cu
  
mare drag, este un nuc care a fost plantat chiar de Henri Coandă.
Aici, există două săli dedicate memoriei marelui savant, unde sunt expuse materiale legate de copilăria sa, care s-a petrecut, în parte, la Perişor. În faţa muzeului a fost amplasat un bust din bronz al lui Henri Coandă.
Muzeul prezintă într-o încăpere diverse bunuri culturale etnografice.
Henri Coandă s-a născut la București, pe 7 iunie 1886, fiind al doilea copil al unei familii numeroase. Tatăl lui era generalul Constantin Coandă, fost profesor de matematică la Școala națională de poduri și sosele din București.
Mama, Aida Danet, a fost fiica medicului francez Gustave Danet, originar din Bretania.
Încă din copilărie, viitorul inginer si fizician a fost fascinat de miracolul vântului.
Urmând cursurile primare, nu intâmplator, la scoala ce purta numele iluministului Petrache Poenaru, apoi ale Colegiului „Sfântul Sava“, Henri Coandă și-a petrecut anii copilăriei mai mult la bunicii săi de la Perișor, făcând vizite dese la Calafat și Craiova, unde aceștia aveau proprietăți.
A făcut studii temeinice în Germania, Belgia şi Franţa, având patru diplome de specializare la vârsta de 24 de ani. Cu sprijinul inginerului Gustave Eiffel și savantului Paul Painlevé, care l-au ajutat să obțină aprobările necesare, Henri Coandă a efectuat experimente aerodinamice și a construit în atelierul de carosaj al lui Joachim Caproni primul avion cu reacție, fără elice, numit convențional Coandă-1910, pe care l-a prezentat la al doilea Salon internațional aeronautic de la Paris 1910.
Între 1911-1914, Henri Coandă a lucrat ca director tehnic la Uzinele de aviație din Bristol din Anglia și a construit avioane cu elice de mare performanță, de concepție proprie. În următorii ani se întoarce în Franța, unde a construit un avion foarte apreciat în epocă, prima sanie-automobil propulsată de un motor cu reacție, primul tren aerodinamic din lume și altele. În 1934, obține un brevet de invenție francez pentru Procedeu și "Efectul Coandă". Henri Coandă revine definitiv în țară, în 1969, ca director al Institutului de creație științifică și tehnică (INCREST), iar în anul următor, 1970, devine membru al Academiei Române. Henri Coandă moare la București, pe data de 25 noiembrie 1972, la vârsta de 86 de ani.
<obiectiv>1404, - Biserica Sfântul Nicolae, Perișor
Biserica Sfântul Nicolae din Perișor a fost zidită în anul 1862, fiind inclusă în lista monumentelor istorice a județului Dolj.
Sfântul Nicolae este prăznuit la 6 decembrie. De origine grecească (Nikolaos), numele este format din două cuvinte: nike, „victorie“ (de la nikao, „a învinge“), și laos, „popor“, putându-se talmaci prin „obșteasca biruință“. Sfântul Nicolae a trăit pe vremea împăraților Dioclețian și Maximian. Mai întâi a strălucit prin viețuire călugărească; iar pentru viața lui îmbunătățită a fost făcut arhiereu.
Nicolae s-a născut într-o familie bogată, iar după ce părinții săi au murit, el și-a folosit moștenirea pentru a ajuta oamenii saraci. Pentru că sfântul propovăduia cu îndrăzneală credința în Hristos a fost prins de mai-marii cetății, a fost bătut și chinuit, apoi aruncat în temniță, împreună cu alți creștini. Când împaratul Constantin a ajuns împărat al romanilor, au fost eliberați din legături toți cei închiși și, odată cu aceștia, și Sfântul Nicolae, care s-a dus în Myra. Nu după multa vreme a fost adunat de marele Constantin cel dintâi sinod de la Niceea, la
care a luat parte și Nicolae.
A fost numit cardinal al tinutului Myra și este cunoscut pentru minunile pe care le-a săvârșit de-a lungul vieții și pentru generozitatea lui. A murit în 6 decembrie 345 (sau 352, după alte surse), fiind de atunci celebrat în fiecare an la această dată. Multe biserici au fost construite sub hramul Sfântului Nicolae, el fiind și unul dintre cei mai pictați sfinți în icoane. Este cunoscut drept patronul spiritual al unor țări precum Germania, Olanda, Rusia, România, Elveția, dar totodată este protectorul marinarilor, al fetelor nemăritate, al săracilor și nu în ultimul rând al copiilor.
 
Legenda lui Moș Nicolae spune că Sfântul Nicolae a ajutat trei fete sărace din orașul său, aducându-le dar de zestre, noaptea, fără a fi văzut. Casa în care trăiau cele trei surori era foarte săracă. Tatăl lor plănuia să-și vândă fetele ca să se îmbogățeasca. Bătrânul nu a fost înduplecat de lacrimile și durerea fiicelor, dar Sfântul Nicolae a aflat despre nenorocirea ce se petrecea și a venit în ajutorul lor. Noaptea, pe furiș, el a aruncat o pungă plină cu galbeni în camera fetei celei mai mari. Astfel, ea a reușit să se mărite curând. La fel a facut și în următorii doi ani, iar sora cea mijlocie și apoi cea mică au reușit să se așeze la casele lor. Tatăl s-a hotărât însă, ca înainte de căsătoria mezinei, să îl pândească noaptea pe Nicolae. L-a văzut astfel când a urcat pe acoperișul casei de această dată și a dat drumul pe coș unui săculeț. De atunci, legenda lui Moș Nicolae spune că acesta nu se arată niciodată, așa cum face Moș Crăciun, dar nu uită să îi răsplătească pe copiii cuminți și să le aducă nuiele celor neascultători.
<obiectiv>1405, - CASTRUL DE LA RĂCARI
Ruinele castrului roman de la Răcarii de Jos au fost descoperite la sfârșitul secolului al XIX-lea, săpăturile arheologice derulate aici dovedind că fortificația militară, ce măsura cu aproximație 170 de metri lungime și 145 lățime, a dominat întreaga zonă de pe malul Jiului din perioada războaielor daco-romane și până spre marea retragere aureliană.
Planuri întocmite de arheologi iluştri, precum Pamfil Polonic, în 1898, şi Dumitru Tudor, în 1965, au lansat însă o
ipoteză uluitoare, susţinută şi de arheologul Dorel Bondoc, care a reluat cercetările în zonă: în jurul castrului s-ar fi dezvoltat o întreagă aşezare civilă, desfăşurată pe aproape 40 de hectare.
Situl cuprinde un castru roman care a funcționat în patru perioade distincte, din timpul războaielor daco-romane (101-106 p.Chr.), până aproape de retragerea romană (271 p.Chr.). Garnizoană a cavaleriei unei unităţi auxiliare, fortăreaţa a măsurat, în perioada sa cea mai avansată de dezvoltare, 170 x 145 m între zidurile de aparare, şi aproximativ 250 x 180 m între șanțurile de apărare.
O așezare cvasi-urbană s-a dezvoltat în jurul castrului, cu dimensiunile inițiale estimate între 8 și 10 ha, suprapuse parțial peste actuala stație de cale ferată și liniile de cale ferată vecine, pe drumul european și satul Răcarii de Jos. Obiectivul militar a avut, ca scop principal, supravegherea unui port important la râul Jiu, cât și controlul căilor de acces spre sud (Dunărea), nord (Munții Orăștiei) și Vest (Drobeta – principala cale de acces a romanilor în Dacia). Conform domnului Florin Ridiche, managerul Muzeul Olteniei, aici își avea sediul unitatea romană de călăreți Numerus Maurorum (aprox. 500 de călăreți originari din nordul Africii). După războaiele daco-romane, această unitate militară, cu sediul în castrul de la Răcari, a avut rolul să asigure ordinea în nou formata provincie Dacia Inferior, ulterior, Dacia Malvensis.
O subunitate a Numerus Maurorum a staționat la Pelendava, având rolul de a pacifica noul cucerit trib dacic al pelilor.
Descoperirile făcute de-a lungul timpului sunt mai mult decât suficiente pentru a spune despre Răcari că este unul dintre cele mai importante situri din Oltenia, al treilea ca mărime după Slăveni și Bumbești, dar extrem de bine conservat.
Aici s-a descoperit un mic tezaur monetar de aurei, adică bani din aur, cu o puritate de 98 la sută, din timpul împăratului Vespasian, cât și numeroase obiecte ceramice de lux, inscripții și statuete.
 
<obiectiv>1406, - Biserica Adormirea Maicii Domnului, Radovan
 Biserica Adormirea Maicii Domnului din Radovan a fost zidită în secolul al XVII-lea, fiind inclusă în lista monumentelor istorice a județului Dolj.
Adormirea Maicii Domnului este sărbătoarea în amintirea zilei în care Fecioara Maria și-a dat obștescul sfârșit. Este prăznuită de ortodocși și catolici în fiecare an, pe data de 15 august. Această sărbatoare este cunoscută în popor și sub denumirea de Uspenia (termenul slav) sau Sfânta Maria Mare. Despre Adormirea Maicii Domnului nu avem informații în Sfintele Evanghelii, ci numai în Tradiția Bisericii. Potrivit acestei Tradiții, Maica Domnului a fost înștiințată printr-un înger de mutarea ei din această viață.
Aceeași tradiție spune că Apostolii, aflați în acel moment în diferite zone ale lumii, au fost aduși pe nori pentru a fi prezenți la acest eveniment. Prin pronia divină, Apostolul Toma nu a fost prezent la înmormântare, sosind trei zile mai târziu. A cerut să se deschidă mormântul Maicii Domnului pentru a-i săruta mâinile acesteia, dar întrând în mormant, l-a aflat gol. Acest mormânt a fost identificat în Ierusalim, cu toate că sunt persoane care afirmă că Maria ar fi murit la Efes, locul unde a petrecut mulți ani după Înălțarea Domnului. Biserica Ortodoxă susține că Fecioara Maria s-a născut cu păcatul strămoșesc și a primit iertare de acest păcat în momentul în care a acceptat să-l nască pe Hristos.
Adormirea Maicii Domnului este cea mai veche sărbătoare închinată Sfintei Fecioare Maria, deşi mărturii despre existenţa ei nu avem decât începând din secolul al V-lea, când cultul Maicii Domnului începe să se dezvolte foarte mult, mai ales după Sinodul IV Ecumenic, Sinod care a hotărât că Maica Domnului este Născătoare de Dumnezeu, cultul ei cunoscând de acum o foarte mare dezvoltare. În secolul al V-lea, sărbătoarea Adormirii Maicii Domnului exista sigur în Siria, fiind menţionată în documentele datând din acest secol.
În secolul al VI-lea, sărbătoarea este menţionată şi în Apus, pentru prima dată la Sfântul Grigorie, episcopul de Tours (593 sau 594), cu deosebirea că acolo Adormirea Maicii Domnului se sărbătorea la date diferite de tradiţia Răsăritului, la 18 ianuarie, iar în unele părţi la 15 ianuarie. Se pare că generalizarea Praznicului Adormirii Maicii Domnului în Răsărit se datorează împăratului bizantin Mauriciu (528-603), care a rezidit Biserica Maicii Domnului din Ghetsimani şi care a fixat definitiv şi data sărbătoririi ei la 15 august.
În Apus, sărbătoarea a fost generalizată puţin mai târziu de către papa Teodor I (642-649), care era originar din Ierusalim, şi care a impus data de 15 august ca dată a sărbătoririi Adormirii Maicii Preacurate, ca în Răsărit.
Numai creştinii din Galia şi copţii egipteni sărbătoresc până astăzi Adormirea Maicii Sfinte, la vechea dată a prăznuirii ei, adică în 18 ianuarie.
<obiectiv>1407, - MĂNĂSTIREA SADOVA
Aflată la sud de orașul Craiova, în apropierea unei păduri de pe malul Jiului, Mănăstirea Sfântul Nicolae Sadova a fost inițial o ctitorie a boierilor Craiovești. Aceștia au înălțat în jurul anului 1520 o biserică de lemn, pe locul căreia Matei Basarab a ridicat una de zid, între anii 1632-1633.
Construcția noului așezământ este legată de o legendă potrivit căreia Matei Basarab, care susținuse lupte
 
împotriva turcilor la Schela Ciobanului, în zona Bechet, ajunsese cu armatele la Sadova.
După ce s-a rugat la icoana Sfântului Nicolae de aici, a promis că, dacă va învinge în luptă, va ridica o biserică de zid.
La 26 august 1632 câștigă lupta și, devenind domn al țării, începe construcția propriu-zisă.
Împreună cu soția sa, Elena, ctitorește mai multe biserici și mănăstiri, printre care Sarindari și Plumbuita din București, Căldărușani, Maxineni, Govora și Arnota, unde este și înmormântat. Biserica Mănăstirii Sadova a fost restaurată complet după anul 1900, fiind sfințită în 1904, în prezența Regelui Carol.
După documentele existente și mai ales din picturile mănăstirii, reiese că aceasta a găzduit la început călugări, dar în 1959 avea obște de călugărițe. Acestea au fost însă obligate să părăsească locașul, în urma decretului 410, iar biserica a fost transformată în biserica de mir.
În 1992 s-a reluat aici viața monahală și așezământul a fost populat cu călugărițe, dar în 1994 s-a revenit la obștea de călugări, așa cum fusese inițial.
Biserica este din cărămidă, cu ziduri groase, înălțate pe o fundație din bolovani de piatră.
Are un pridvor închis, destul de încăpător. Între naos și pronaos există doi stâlpi laterali groși, care despart cele două încăperi.
Aceștia susțin arcada pe care se reazemă turla, de formă octogonală, acoperită cu plăci de azbociment. Acoperișul bisericii este din tablă galvanizată, iar pardoseala, mozaicată.
Pereții sunt străpunși de ferestre mari, duble, și în interior se păstrează încă o bună parte din pictura originală, curățată în 1904.
În exterior, un brâu median gros, torsionat, împarte zidurile în două registre. Ambele sunt împodobite cu firide, cele de deasupra având ornamente deosebit de elegante.
Sub cornișa există un brâu ferastrău, alcătuit din trei rânduri de cărămizi.
Reluarea vieții monahale a impus și reparații bisericii și clădirilor din jur, redând locașului frumusețea discretă de odinioară.
<obiectiv>1408, - CASA MEMORIALĂ HENRI CATARGI
Henri Catargi s-a născut pe 6 decembrie 1894 la București și a urmat mai întâi cursurile Facultății de Drept la Sorbona, în Franța.
În paralel, între anii 1919 – 1922, a studiat pictura la Academia Julian și la Academia Ranson din Paris sub îndrumarea lui Maurice Denis, Edouard Vuillard, Felix Vallotton și Roger Bissie, lucrând în atelierele conduse de Andre Lhote și Marcel Gromaire.
În cadrul instruirii sale a realizat mai multe reproduceri după operele lui Poussin expuse la Louvre.
Prima expoziție personală a pictorului a avut loc la Paris,
în 1922, după care artistul a început să își câștige faima atât în Europa, cât și în România, expunând la București, dar și la Moscova, Belgrad, Praga, Berlin, New Delhi, Cairo, Londra și Tokyo.
Primele sale lucrări sunt în principal naturi statice și peisaje austere, în care așezarea planurilor și adâncimea spațiului încercau să realizeze un efect tridimensional, în spiritul noului realism al anilor ’20.
A fost preocupat, în timpul anilor ’20, mai ales de culoare, deși paleta cromatică abordată era limitată la cafeniu, ocru și alb, incluzînd și o gamă largă de griuri, verde și roșu închis.
A renunțat apoi, după 1930 la ascetismul cromatic pentru un lirism sobru și discret bazat pe tonuri calde. Culoarea nu ascunde în totalitate schița tabloului.
A realizat numeroase desene și schițe în cerneală, acuarelă și creion (o parte din schițe s-au aflat la acest Muzeu memorial Henry Catargi din Scăești, acum afându-se în custodia Muzeului de Artă Craiova).
De-a lungul vieții, Henri Catargi a creat și numeroase desene și schițe în cerneală, acuarelă și în creion, iar în ultima perioadă a vieții, guașe cu un colorit proaspăt.
 
Pe parcursul activității artistice, Catargi a participat la numeroase expoziții personale și de grup, atât în țară, cât și peste hotare, lucrările sale fiind expuse la București, dar și în Moscova, Belgrad, Praga, Berlin, New Delhi, Cairo, Londra și Tokyo.
Artistul plastic care este recunoscut mai ales pentru peisajele sale și pentru reprezentările de figuri feminine s-a stins din viață în anul 1976, la București.
Prin Decretul nr. 514 din 18 august 1964 al Consiliului de Stat al Republicii Populare Române, pictorului Henri Catargi i s-a acordat titlul de Artist al Poporului din Republica Populară Română „pentru merite deosebite în activitatea desfășurată în domeniul teatrului, muzicii, artelor plastice și cinematografiei”.
<obiectiv>1409, - Biserica Adormirea Maicii Domnului, Segarcea
Biserica Adormirea Maicii Domnului din Segarcea este una dintre cele mai noi biserici din oraș, având totodată și hramul Sfântului Dimitrie cel Nou. A fost renovată în anul 2010 fiind revopsită și pictată, menținându-se structura veche.
Sfântul Dimitrie a trăit la Tesalonic (Salonic, în Grecia de azi) în vremea împăraților Dioclețian și Maximian (284-305). Provenea din una din cele mai nobile familii din Macedonia și era admirat de toți, nu doar pentru noblețea și frumusețea lui exterioară, ci și pentru virtuțile sale, pentru înțelepciunea și bunătatea sa. Încă din tinerețe a devenit strateg și specialist în arta militară, așa încât în ciuda vârstei lui, a fost
numit general al armatelor Tesaliei și proconsul al Greciei de către Maximian Galerius, Cezarul Greciei și al Macedoniei.
Biruitor în războiul contra sciților, în drum spre Roma, Cezarul Galerius (care tocmai fusese proclamat August pentru partea răsăriteană a Imperiului Roman) s-a oprit la Tesalonic pentru a fi aclamat de popor și a sacrifica zeilor. Câțiva păgâni invidioși din oraș au profitat de această ocazie pentru a se plânge împăratului și a-l denunța pe Dimitrie că este creștin. Mânia împăratului a devenit repede furie, când a aflat că Dimitrie nu doar era ucenic credincios al lui Hristos, dar și predica public credința creștină. Deci a poruncit împăratul să fie prins sfântul și să fie pus într-o temniță umedă din subsolul unei băi publice. Şi lăudându-se împăratul cu un om al lui ce-l chema Lie și îndemnând pe oamenii cetății sa iasă să se lupte cu el - căci întrecea acesta pe toți cei de vârsta lui la mărimea trupului și la putere -, un oarecare tânăr creștin, pe nume Nestor, mergând la Sfântul Dimitrie în temniță, îi zise: "Robule al lui Dumnezeu, vreau să mă lupt cu Lie. Roagă-te pentru mine". Iar sfântul însemnându-l la frunte cu semnul crucii, îi zise: "Şi pe Lie vei birui și pentru Hristos vei mărturisi". Deci luând Nestor îndrăzneală din cuvintele acestea, merse de se lupta cu Lie și-i puse semeția lui jos, omorându-l. De care lucru împăratul rușinându-se, s-a mâhnit și s-a mâniat. Şi fiindcă s-a aflat că Sfântul Dimitrie a îndemnat la aceasta pe Nestor, a trimis ostași și le-a poruncit să-l străpungă cu sulițele pe sfântul în temniță, pentru că a fost pricina morții lui Lie. Şi făcându-se aceasta, îndată marele Dimitrie și-a dat sufletul în mâinile lui Dumnezeu, făcând după moartea sa multe minuni și uimitoare tămăduiri. Apoi, din porunca împăratului s-a tăiat și capul lui Nestor (pomenirea Sfântului Nestor se face la 27 octombrie).
Marele Mucenic Dimitrie este venerat ca fiind unul dintre cei mai mari „sfinți militari”. La scurt timp după moartea sa, mai exact după ce Sf. împărat Constantin cel Mare a acordat libertate creștinismului pe întreg cuprinsul Imperiului Roman, la Salonic a fost ridicată o bazilică chiar deasupra mormântului său. Această bazilică a devenit un mare centru de pelerinaj. După cucerirea otomană (în 1430), bazilica a fost transformată în moschee. A redevenit biserică după recucerirea orașului de către greci (1912), în timpul Primului Război Balcanic. Edificiul paleocreștin original există și astăzi, făcând parte din situl Monumentelor Paleocreștine și Bizantine din Salonic și aflându-se pe lista monumentelor din Patrimoniul mondial UNESCO. Biserica Sfântul Dimitrie din Salonic, sau Hagios Demetrios, adăpostește moaștele Sf. Mare Mucenic Dimitrie, care este și ocrotitorul orașului Salonic.
 
<obiectiv>1410, - Clubul Copiilor, Segarcea
Clubul Copiilor din Segarcea este una dintre locațiile în care cei mai mulți copii din Segarcea își desfășoară activitățile extra- curriculare.
Clădirea în care Clubul Copiilor Segarcea își desfășoară activitatea a fost construită în anul 1886 fiind finanțată de Domeniul Coroanei și a funcționat ca Școală de Fete. În 1970 s-a înființat Casa Pionierilor și, mai târziu, în 1989 s-a numit Clubul Copiilor.
În anul școlar 2007-2008 clădirea a fost reabilitată, oferind un mediu plăcut elevilor pentru a-și desfășura activitatea.
Clubul Copiilor Segarcea este o instituție de învățământ în care se desfășoară activități
instructiv-educative în afara orelor de curs de la școala. Activitatea este organizată pe cercuri, pe grupe de începători, avansați și performanță, având ca scop aprofundarea și completarea cunoștințelor dobândite în școală, dezvoltarea aptitudinilor, potrivit vocației și opțiunilor elevilor. La activitățile organizate de Clubul Copiilor Segarcea pot participa copii de vârstă preșcolară, elevi din ciclul primar, gimnazial și liceal.
Clubul Copiilor Segarcea are:
- 560 de elevi, din care preprimar: 90, primar: 180, gimnaziu: 230, liceal: 60;
- 90 de elevi sunt rromi, adică 24% din populaţia şcolară.
Clubul Copiilor Segarcea funcționează cu un număr de 5 cercuri. Cursurile oferite sunt gratuite. Originea cuvântului Segarcea provine din îmbinarea a doua cuvinte: "seges" = câmp, teren, pământ productiv în limba latina și "arcesitus" = cel căutat, cel dorit, cel visat. Prin combinarea acestor două cuvinte s-a ajuns la forma "Segarcea", adică "Pământul dorit", sau "Pământul mult visat" de acei fugari care rătăcisera mult prin păduri.
Semnificația cuvântului "Segarcea" ar putea fi, deci: sat îndepărtat, sat al oamenilor fugari, satul cel dorit, cel corespunzător dorințelor lor, având o poziție strategică și fiind înconjurat de terenuri roditoare.
Prima formă a numelui localității întâlnită în documente a fost Segarcea. De-a lungul timpului localitatea a purtat diferite forme ale numelui Segarcea: Sigarcea, Sagarcea, Segarcea, Segarcea. Prima mențiune documentara despre existenta unei moșii la Segarcea este cea din actul din 10 iunie 1416, scris la Arges, în timpul domniei lui Mircea cel Bătrân. Prin acest document, domnitorul întărește unor boieri moșiile. Printre boierii care au semnat actul se găsește și un boier cu numele "Dragomir de la Segarcea". Existența unei moșii Segarcea, presupune și existenta unei comunități umane care lucra pe aceasta moșie, comunitate care a format un sat ce a luat numele acestei moși. Bătrânii spun ca, la început, satul se găsea în punctul denumit Valea Oanii.
<obiectiv>1411, - MĂNĂSTIREA SEGARCEA
Pe moșia Segarcea, s-a ridicat un mic schit, din lemn, în vremea lui Negru-Vodă. Mai apoi, în anul 1547, pe moșie a fost ridicată biserica de zid, închinată Adormirii Maicii Domnului. Aceasta a fost zidită în stil muntenesc, având o turlă pe naos, și o alta pe pridvorul deschis, de formă patrulateră.
În anul 1600, în timpul voievodului Mihai Viteazul, biserica a fost înconjurată și întărită cu ziduri masive din cărămidă, construite în formă de cruce.
Mănăstirea Segarcea se prezenta ca o cetate fortificată, drept pentru care era folosită ca loc de popas, de comercianții de sare,
  
care mergeau spre Dunăre. De asemenea, în timpul atacurilor otomane, locuitorii din zonă se ascundeau în incinta mănăstirii, închizând porțile cele mari.
În perioada de stăpânire austriacă (1716-1739), Mănăstirea Segarcea a ars aproape în întregime, biserica având și ea mult de suferit. Abia pe la mijlocul secolului al XIX-lea, călugării din Alexandria au refăcut biserica, făcând și anumite modificări, precum anularea zidului dintre pronaos și naos.
În data de 11 decembrie 1863, odată cu secularizarea averilor mănăstirești, prin actul semnat de Alexandru I. Cuza, așezământul monahal din Segarcea a fost scos de sub posesia Patriarhiei de Alexandria, moșia acesteia trecând în posesia statului. Nu după multă vreme, mănăstirea a fost desființată, iar biserica acesteia a început a fi folosită ca biserică de parohie. Începând cu anul 1884, o parte din averea mănăstirii a fost dăruită regelui Carol I, fiind transformată în domeniu regal viticol.
Mănăstirea Segarcea are și astăzi o incintă dreptunghiulară. Pe laturile de sud și de vest se mai observă, în zid, urmele pereților perpendiculari, care compartimentau zona chiliilor. Poarta monumentală a mănăstirii, decorată în stil neo-baroc, a fost zidită în anul 1903.
De mari dimensiuni, biserica este zidită în formă de cruce, fiind împărțită în Altar, naos cu turlă, pronaos și pridvor deschis, peste care se înalță un turn-clopotniță. În partea vestică a naosului se observă încă cele două nișe laterale, acoperirea acestui spațiu fiind realizată printr-o boltă semicilindrică. Între naos și pronaos se află inițial un zid plin, care a fost demolat, la restaurarea din anul 1862.
Pronaosul este acoperit cu o calotă pe pandativi.
Intrarea în turnul-clopotniță de deasupra pridvorului se face printr-o ușă aflată pe peretele nordic al pronaosului, care cuprinde, în grosimea sa, și prima rampă de acces la acesta. Podul pronaosului a fost fortificat.
Pridvorul este acoperit cu o boltă semicilindrică transversală. El este deschis pe trei laturi, deschiderile având arcade în segment de cerc, sprijinite pe coloane octogonale din zidărie, cu parapet înalt. Cele două niveluri originare ale turnului cuprind, fiecare, câte două încăperi. Un al treilea nivel, de plan octogonal, cuprinde camera clopotelor. Ferestrele au fost modificate în a doua jumătate a secolului al XIX-lea, deschiderea actuală, în acoladă, mascând parțial pe cea inițiala, vizibilă din interior.
Exteriorul bisericii este lipsit de profile, cu excepția soclului, a brâului și a cornișei, care sunt toate adăugări din secolul al XX-lea.
<obiectiv>1412, - BUSTUL HORIA VINTILĂ
Bustul a fost ridicat în memoria lui Horia Vintilă.
S-a născut în 1915, în localitatea Segarcea, județul Dolj - Oltenia. A început școala primară la Râmnicu Sărat și a terminat-o la București. A absolvit Colegiul Sfântul Sava. A studiat la Facultatea de Drept, în paralel cu cea de Litere și Filozofie.
Aidoma altor intelectuali români de calibru mondial cu traiectorii similare, Cioran, Eliade și Noica, Horia a fost atras de extrema dreaptǎ.
A fost, timp de șase luni, cuzist și a colaborat în perioada 1937-1941 cu revista antisemită Sfarmă-Piatră.
În anii 1940 - 1945, când Vintilă Horia a locuit la Roma și Viena, a fost parte a diplomației românești, ca șef de cabinet la Ministerul Propagandei și, ulterior, atașat de presă la Roma.
Reprezentarea la Roma a fost întreruptă în anii conducerii statului român de alianța dintre guvernul mareșalului Ion Antonescu și legionari. A revenit în diplomație, de data aceasta la Viena. Când România întoarce armele împotriva Germaniei (august 1944), Vintilă Horia și soția lui, Olguța (n. Teohari), sunt internați într-un lagăr german.
La sfârșitul războiului, cei doi soți pleacă în Italia.
 
Aici, Vintilă Horia îl cunoaște pe Giovanni Papini, scrie și publică în reviste italiene, dar situația economică grea a Italiei postbelice îl determină să plece mai departe, în Argentina (primăvara 1948). Va sta la Buenos Aires până în martie 1953, când se întoarce înEuropa, și anume în Spania, unde are o activitate literară susținută și se face cunoscut.
În 1946, Tribunalul Poporului din România l-a condamnat în contumacie la 25 ani muncă silnică, pentru crime de război, în baza legii 312/1945, art 2: "s-au pus în slujba hitlerismului sau fascismului și au contribuit prin fapte proprii la realizarea scopurilor lor politice sau la aservirea vieții economice a țării în detrimentul intereselor poporului român".
Completul de judecată care l-a condamnat pe Vintilă Horia era format din : președinte: Al. Voitinovici; membri: 2 „judecători ai poporului”, 2 învățători, 1 muncitor CFR, 1 comerciant, 1 fost consilier la Camera de Muncă, 1 „judecător delegat”, 1 grefier, 1 acuzator public și unul singur magistrat.
Fiica scriitorului, Cristina Horia, a inițiat o acțiune judiciară în vedera abolirii acestei sentințe emise de un tribunal politic de tip sovietic.
Vintilă Horia se stinge din viață în 1992.
Consiliul Local al orașului Segarcea (județul Dolj), prin Hotărârea nr. 60 din 27 noiembrie 2015, i-a atribuit titlul de cetățean de onoare - post mortem.
La cererea Institutului Elie Wiesel, i s-a retras titlul la 10 februarie 2016.
<obiectiv>1413, - CRAMA DOMNEASCĂ
Segarcea – “pământ mult visat” în denumirea lui latinească - este unul dintre cele doisprezece domenii date în administrare Casei Regale a României în 1884, în timpul regelui Carol I, de către Parlament. Acesta a fost momentul în care a luat naștere Administrația Domeniilor Coroanei (ADC).
Rolul domeniilor era de a susține financiar Casa Regală și de a constitui centre de implementare și răspândire a tehnicilor agricole de ultimă oră ale vremii.
Dintre aceste domenii, cel de la Segarcea era singurul căruia o serie de specialiști agronomi și viticultori
coordonați de Florian Davidescu și Dobre Rădulescu, i-au dat drept destinație cultivarea viței de vie. De atunci, vinurile de la Domeniul Coroanei Segarcea au însoțit Familia Regală în timpul dineurilor diplomatice și evenimentelor oficiale și au fost martorele evenimentelor istorice, ca un tăcut și loial servitor.
O podgorie care a fost iubită și respectată a dat Regelui său ce a avut mai bun. În primii ani, la Segarcea a fost înființată o pepinieră de viță de vie, unde se cultivau 60 soiuri. Ulterior a luat naștere plantația de viță de vie, pe o suprafață de 300ha. Între 1906 – 1908, pe baza proiectului a doi arhitecți români, Iosif Exner și Jean Pompilian, s-a ridicat crama, sub coordonarea lui Ștefan Făgădău. A fost una dintre primele construcții din beton armat din România. Construită în formă de cruce greacă, aceasta folosea principiile vinificării gravitaționale și purta însemnele Coroanei: blazonul familiei regale și cununa de crini regali, care îi împodobeau intrarea.
Sub administrarea Casei Regale domeniul a înflorit, iar calitățile terroir-ului au început să fie recunoscute. Prin decretul Consiliului de Miniștri din mai 1929, arealul viticol de la Segarcea este decretat ca “având dreptul să se obțină vinuri cu denumire de origine controlată”. Calitățile vinurilor de la Segarcea au făcut impresie bună de-a lungul timpului la concursuri internaționale de profil. În perioada în care Temistocle Jugureanu se ocupa de elaborarea vinurilor, produsele erau premiate cu medalii de aur la concursuri precum cel de la Paris, din 1936.
După o jumătate de secol de comunism care a modificat profund arhitectura plantației, centralizând suprafețele cultivate și favorizând productivitatea în detrimentul calității, după o perioadă post- comunistă de nepăsare, Domeniul Coroanei Segarcea a fost preluat chiar de ziua regalității, pe 10 mai 2002, de familia Anghel, care, prin întreaga investiție, a urmărit readucerea la viață a valorilor regale și a celor mai înalte standarde de elaborare a vinului, de care Regele ar fi fost pe deplin mulțumit.
 
Plantația de 300 ha a fost complet refăcută începând din 2005, respectându-se arhitectura din perioada monarhiei: 60% din suprafață este destinată soiurilor negre și 40% celor albe.
Odată cu readucerea la viață a Domeniului, s-au conservat și valorile sale istorice, cele care îi definesc identitatea.
Spiritul Domeniului s-a transmis și este păstrat și în prezent în vinoteca de la Segarcea, ce găzduiește un adevărat tezaur oenologic. Printre cele mai vechi vinuri din colecția păstrată aici se numără vinuri de la 1917 și până în anii 1974. Sticlele din perioada regalității poartă coroana regală a suveranului în perioada căruia au fost elaborate, iar forma lor de atunci a servit drept inspirație în alegerea sticlelor pentru vinurile actuale.
<obiectiv>1414, - Biserica de lemn Sfântul Nicolae, Albulești
Biserica de lemn Sfântul Nicolae a fost construită în a doua jumătate a secolului al XIX-lea.
Monumentul istoric este neconservat. Situat în vatra satului pe un platou larg, alături ridicându-se în acești an noua biserică, cu același hram.
Biserica de lemn, ridicată în 1909, este a doua ca mărime din cele câte mai sunt în picioare. Reparațiile ulterioare nu i-au afectat ținuta arhitectonică. Biserica a fost dezafectată din cauza degradării fundației. Obiectele de cult sunt mutate în
noul lăcaș.
Se mai păstrează picturile, catapeteasma și un foarte frumos policandru. Pridvorul este degradat. Vârful turlei este acoperit de tablă solzată. În cimitirul vechi se găsesc doi stâlpi sculptați și bârne din biserica de lemn construită în 1804, declarată monument în anul 1955.
Dumbrava este o comună în județul Mehedinți, Oltenia, România, formată din satele Albulești, Brâgleasa, Dumbrava de Jos (reședința), Dumbrava de Mijloc, Dumbrava de Sus, Golineasa, Higiu, Rocșoreni, Valea Marcului, Varodia și Vlădica.
Conform recensământului efectuat în 2011, populația comunei Dumbrava se ridică la 1.574 de locuitori, în scădere față de recensământul anterior din 2002, când se înregistraseră 1.932 de locuitori. Majoritatea locuitorilor sunt români (96,19%). Pentru 3,75% din populație, apartenența etnică nu este cunoscută. Din punct de vedere confesional, majoritatea locuitorilor sunt ortodocși (96,25%). Pentru 3,75% din populație, nu este cunoscută apartenența confesională.
Una dintre personalitățile locale este Alexandru Boboc, filozof român, membru titular al Academiei Române din 2012. Este specialist în istoria filosofiei (îndeosebi a filosofiei moderne şi contemporane). Domenii preferate: istoria filosofiei; filosofia valorilor şi a culturii; semiotica şi filosofia limbajului.
După absolvirea cursurilor Facultăţii de Filosofie a Universităţii din Bucureşti (1957) a fost repartizat la Catedra de istoria filosofiei a facultăţii menţionate, îndeplinind, pe rând, funcţiile didactice de la asistent la lector, conferenţiar, apoi (din 1972) profesor titular.
Din 1964 (septembrie) a predat cursuri de Istoria filosofiei contemporane, apoi (din 1976) şi cursurile de filosofie modernă şi filosofia culturii. În perioada 1991-2002, a participat (cu lecţii şi conferinţe) în cadrul colaborării cu Academia de Ştiinţe din Chişinău şi cu instituţii de învăţământ din Republica Moldova. Academia Internaţională de Drept Economic şi Arte audiovizuale din Chişinău i-a conferit în aprilie 1998 titlul de „Doctor Honoris Causa”. Activitatea sa (didactică şi de cercetare) a fost concentrată asupra studierii marilor gânditori moderni şi contemporani: în cursuri şi seminarii speciale (Descartes, Leibniz, Kant, Hegel, Kierkegaard, Schopenhauer, Nietzsche, Dilthey, Husserl, Scheler, N. Hartmann ş.a.); în traduceri (din limbile germană şi franceză); în lucrări de specialitate destinate nevoilor învăţământului şi totodată publicului larg.
 
<obiectiv>1415, - Biserica Sfânta Parascheva, Arginești
Biserica Sfânta Parascheva din Arginești a fost construită în anul 1928.
Butoiești este o comună în județul Mehedinți, Oltenia, România, formată din satele Arginești, Buicești, Butoiești (reședința), Gura Motrului, Jugastru, Pluta, Răduțești și Țânțaru. În Butoiești sunt cuprinse cătunele Popești, Ștefanu și Tabla. Conform recensământului efectuat în 2011, populația comunei Butoiești se ridică la 3.344 de locuitori, în scădere față de recensământul anterior din 2002, când se înregistraseră 3.542 de locuitori. Majoritatea locuitorilor sunt români (92,91%), cu o minoritate de romi (4,16%).
Pentru 2,9% din populație, apartenența etnică nu este cunoscută. Din punct de vedere confesional, majoritatea locuitorilor sunt ortodocși (92,85%), cu o minoritate de penticostali (4,04%). Pentru 2,9% din populație, nu este cunoscută apartenența confesională.
Una dintre cele mai importante personalități ale localității este Constantin Rădulescu-Motru (1868 - 1957), filosof, psiholog, pedagog, academician și președinte al Academiei Române între 1938 - 1940, personalitate marcantă a României primei jumătăți a secolului XX.
În sat se află două biserici, biserica de sus, din cătunul Răduțești, construită din zid înainte de al doilea război mondial și biserica de jos, din cătunul Popești, construită din lemn în 1821.
Dintre construcțiile laice se remarcă casa familiei Rădulescu, transformată în muzeu memorial al lui Constantin Rădulescu-Motru.
În drumul său de la Turnu Severin spre Bucureşti, Regele Carol I a trecut prin localitatea Argineşti. Regele Carol I a fost primit în casa preotului Belbiţă din satul Tabla. Pe raza comunei Butoieşti, Regele Carol I împreună cu suita ce-l însoţea, a făcut un popas, acolo ridicând şi o fântână în Pădurea Argineşti. Se pare că această fântână a fost prima construcţie a Regelui pe teritoriul României. Fântâna a fost distrusă pe timpul comunismului, acolo fiind ridicată o unitate militară. Carol I, rege al României, principe de Hohenzollern-Sigmaringen, pe numele său complet Karl Eitel Friedrich Zephyrinus Ludwig von Hohenzollern-Sigmaringen, s-a născut în data de 20 aprilie 1839, Sigmaringen şi a decedat la data de 10 octombrie 1914, la Sinaia. Domnia lui Carol I a început, de fapt, în aprilie 1866, odată cu intrarea sa în țară.
<obiectiv>1416, - Biserica Cuțuilor, Broșteni
Biserica Cuțuilor, lăcaș de cult cu hramul Sfinților Împărați Constantin și Elena a fost ctitorita în anul 1836 de către Constantin Cuţui, fiul căpitanului de panduri Ghiţă Cuţui.
Ctitorul, murind între timp, biserica a fost zugrăvită pe cheltuiala fiului său Mihalache în anul 1840. Ulterior biserica a suferit unele mici transformări, pardosindu- se în întregime cu ciment şi facându-se o uşă nouă. Biserica din căramidă are formă de navă cu pridvor, pronaos, naos şi altar cu doua turle. Pe latura de nord se află un turnuleţ circular cu scara de acces la clopotniţă
În pridvor se află pisania scrisă cu slove chirilice:
“Această sfântă şi dumnezeiască biserică ce să praznuiaşte hramul Sfinţilor Împăraţi Constandin şi Elena s-au zidit din temelie de dmnealui jupan Constandin Cuţui la leatu 1836 şi sau zugrăvit cu toată
  
cheltuiala şi osteneala dumnealui coconu Mihalache sin Constandin Cuţui la leat 1840 în zilele împăratului nostru Nicolae Pavlovici luna lui august 10, Constandin zugrav”.
Pictura este realizată în frescă de Constantin zugravu. La portretele ctitorilor apare întreaga familie a lui Constantin Cuţui, bărbaţii purtând vechiul costum boieresc, în timp ce femeile au rochii după moda apuseană. Pe peretele nordic apare şi o ţărancă îmbrăcată în costum popular. Textul ne explică faptul că ea este "mătuşa Iţa care le-a făcut mâncare la sfânta biserică". Se pare că rostul acestui portret a fost de a exprima recunoştinţa zugravilor faţă de această ţărancă care le-a făcut mâncare în timpul lucrului. Această temă este întâlnită şi la bisericile din satele Voloiac şi Jirov, aflate în apropiere de localitatea Broşteni.
Ghiţă Cuţui, căpitan de panduri şi de fiul său Constantin, în jurul anului 1815. O legendă deosebit de frumoasa spune că un grup de turci din insula Ada-Kaleh, a răpit-o pe soţia lui Ghiţă Cuţui. Pentru răscumpărare, pandurul a vândut o parte din pământ, clădind mai apoi Cula Cuțuilor. Constantin Cuţui a ctitorit în anul 1836 biserica ,,Sfinţii Împăraţi”, pictura fiind terminată în anul 1840 pe cheltuiala fiului sau, Mihalache.
Broșteni este o comună în județul Mehedinți, Oltenia, România, formată din satele Broșteni (reședința), Căpățânești, Luncșoara, Lupșa de Jos, Lupșa de Sus și Meriș.
<obiectiv>1417, - Cula Cuțui, Broșteni
Clădirea a fost construită, conform tradiţiei de către Ghiţă Cuţui, căpitan de panduri şi de fiul său Constantin, în jurul anului 1815.
Locul pe care a fost ridicată cula are legătură cu o poveste tragică din viața căpitanului. Soția sa a fost răpită de turcii din Ada-Kaleh. Pentru răscumpărare, pandurul a vândut o parte din pământ, clădind mai apoi cula. Constantin Cuţui a ctitorit în anul 1836 biserica ,,Sfinţii Împăraţi'' aflată în apropiere, pictura fiind terminată în anul 1840 pe cheltuiala fiului sau, Mihalache. Casa-culă a fost devastată de către trupele de
ocupaţie germane, în anul 1916, iar după 1930 Constantin I. Cuţui şi Ioana Cuţui au încercat o restaurare a clădirii, fără succes. După anul 1954 cula Cuţui a rămas în ruină până în anul 1963, când arhitectul Iancu Atanasescu întocmeşte proiectul de restaurare, iar din anul 1965 proiectul este preluat de către arhitectul Rodica Manciulescu care continuă lucrările până la finalizarea lor, în 1968.Până în anul 1990 aici a funcţionat un muzeu etnografic.
Construcţia din cărămidă are formă dreptunghiulară cu două niveluri. Beciul, aflat la parter, are ziduri foarte groase care susţin o boltă cilindrică sprijinită pe cinci arce dublouri. La nivelul superior se ajunge pe o scară de stejar, zidurile casei scării fiind străpunse de metereze, prin care se apăra accesul în culă. Etajul, unde se află şi cerdacul, are mai multe încăperi a căror repartiţie a suferit, în timp, câteva schimbări. Tavanele sunt din grinzi tencuite, iar pardoseala din scânduri late de stejar. Pridvorul prezintă arcade trilobate, şase pe latura principală şi una la capul liber dinspre nord-vest. În exteriorul clădirii, faţadele sunt decorate cu mici panouri dispuse neregulat faţă de arcade şi panouri mari pe restul suprafeţelor de la etaj.
Culele sunt case fortificate ale căror denumire provine din cuvântul turcesc “zkule” care înseamnă turn. Ele au fost construite de boieri și boiernași pe moșiile lor din Oltenia pentru a se apăra de invaziile cetelor de turci (adalii, cirjalii, pazvangii) proveniți din raialele de la Dunăre. Răspândirea lor a fost largă pe întreg teritoriul Olteniei și în vestul Munteniei.
În apropierea culei se află biserica Sfinții Împărați Constantin și Elena cunoscută și ca biserica Cuțuilor care a fost ctitorita în anul 1836 de către Constantin Cuţui, fiul căpitanului de panduri Ghiţă Cuţui. Ctitorul, murind între timp, biserica a fost zugrăvită pe cheltuiala fiului său Mihalache în anul 1840. Ulterior biserica a suferit unele mici transformări, pardosindu-se în întregime cu ciment şi facându-se o uşă nouă. Biserica din căramidă are formă de navă cu pridvor, pronaos, naos şi altar cu doua turle.
 
<obiectiv>1418, - Biserica Sfânta Parascheva, Buicești
 Sub păstorirea preotului Ilie Dumitrescu s-a clădit din zid de cărămidă pe locul unei bisericuţe vechi această biserică cu hramul „Sfânta Cuvioasă Parascheva” de către credincioşii satului Buiceşti. Înainte de terminarea sfântului locaş, preotul a trecut la cele veşnice, lucrarea desăvârşindu-se de urmaşul său la păstorire, preotul Dimitrie Nicolau, iar târnosirea s-a făcut în anul 1900 de protoiereul D. Golia.
În anii primului război mondial, cotropitorii au folosit ca grajd de cai biserica, iar după trecerea urgiei, s-au făcut reparaţii şi s-a resfinţit sfântul locaş de către protoiereul iconom, Ştefan Pârligras, ca delegat al Preasfinţiei Sale Vartolomeu, episcopul Olteniei. În decursul vremii au slujit cu vrednicie şi demni de pomenire preoţii : Ilie Dumitrescu, Dimitrie Nicolau, I.Bălăcescu, Ştefan Ionaşcu, C. Paulian, Aristide Muja, A.Petrescu, Ilie Lăcătuşu, Benedict Muscalenco, Gheorghe Roşoga, Nicolae Safta, Dumitru Munteanu, Emilian Balana iar din luna noiembrie 2010 a fost
hărăzit de Dumnezeu prin punerea mâinilor Preasfinţitului Părinte Nicodim, Episcopul Severinului şi al Strehaiei să săvârşească cele sfinte în locaşul lui Dumnezeu, preotul paroh Marinescu Daniel Vasile.
Cutremurul din anul 1940 a produs numeroase stricăciuni bisericii, dar prin râvna preotului paroh din acea vreme şi străduinţa credincioşilor s-au făcut reparaţiile necesare. Cutremurul din 4 martie 1977 de asemenea a produs stricăciuni unele din ele fiind remediate, iar cutremurul din 30 august 1986 a lăsat în urmă o fisură adâncă în iconostasul bisericii.
În anul 1942 s-a construit alături de biserică o clopotniţă din lemn pe postament de beton şi s-a pus o poartă din fier, ambele fiind înlocuite ulterior cu grafic piramidal de fier şi o nouă poartă, iar curtea bisericii fiind împrejmuită cu un gard de beton.
Butoiești este o comună în județul Mehedinți, Oltenia, România, formată din satele Arginești, Buicești, Butoiești (reședința), Gura Motrului, Jugastru, Pluta, Răduțești și Țânțaru. În Butoiești sunt cuprinse cătunele Popești, Ștefanu și Tabla.
Conform recensământului efectuat în 2011, populația comunei Butoiești se ridică la 3.344 de locuitori, în scădere față de recensământul anterior din 2002, când se înregistraseră 3.542 de locuitori. Majoritatea locuitorilor sunt români (92,91%), cu o minoritate de romi (4,16%). Pentru 2,9% din populație, apartenența etnică nu este cunoscută. Din punct de vedere confesional, majoritatea locuitorilor sunt ortodocși (92,85%), cu o minoritate de penticostali (4,04%). Pentru 2,9% din populație, nu este cunoscută apartenența confesională.
Una dintre cele mai importante personalități ale localității este Constantin Rădulescu-Motru (1868 - 1957), filosof, psiholog, pedagog, academician și președinte al Academiei Române între 1938 - 1940, personalitate marcantă a României primei jumătăți a secolului XX.
<obiectiv>1419, - Conacul Raduțeștilor, Butoiești
În casa din Butoiești a văzut lumina zilei Constantin Rădulescu Motru. Primii șapte ani i-a petrecut acolo, și tot pe acele meleaguri venea mereu vara, în vacanțele școlare. La vârsta de șapte ani intra la școală, în clasa I primară, la Butoiești. A fost înscris cu numele de Popescu. Mai târziu, în timpul anilor de liceu, pentru că erau prea mulți cu acest nume, un profesor i-a spus Rădulescu, de la numele tatălui său – Radu.
În toamna anului 1876 se transfera la Institutul particular de băieți „Gustav Arnold“ din Craiova, așezământ școlar de notorietate de care filosoful amintește: „Am fost educat într-o școală particulară
 
până la 16 ani“. În acea școală se aplicau cele mai noi și cele mai bune metode pedagogice, iar elevul Constantin Rădulescu le-a simțit direct efectul în formarea sa. Acolo, el s-a impus ca un elev foarte bine pregătit și a fost premiat în fiecare an. Locurile copilăriei, casa din Butoiești, l-au marcat profund, încât în tot cursul vieții a revenit acolo, până la pensionare.
Casa era loc de întâlnire a oamenilor de cultură ai vremurilor acelea, și nu neapărat un conac boieresc în adevăratul sens al cuvântului. În paginile din jurnalul lăsat de Constantin Rădulescu se poate vedea că, deși era ocupat mai mult cu latura culturală, avea și unele înclinații administrative privind cele 300 de pogoane moștenite de la mama sa, chiar și după ce a ieșit la pensie (1941) și până ce comuniștii i- au confiscat averea și l-au întemnițat la Turnu Severin la 2 martie 1949. C.I. Parhon a fost cel care a intervenit și Rădulescu Motru a fost eliberat.
Conacul există și astăzi, cu foișorul său și cu două construcții auxiliare. O inscripție pe o cruce de la biserică amintește de fostul președinte al Academiei Române și director al Teatrului Național din București (1918): „Constantin Rădulescu-Motru este geniul acestui meleag. E cinstea noastră și a întregului neam“.
Constantin Rădulescu-Motru (născut la 15 februarie, 1868, Butoiești, județul Mehedinți – decedat la 6 martie, 1957, București), a fost un filozof, psiholog, pedagog, om politic, dramaturg, director de teatru român, academician și președinte al Academiei Române între 1938 - 1941, personalitate marcantă a României primei jumătăți a secolului XX.
Constantin Rădulescu Motru a fost unul dintre cei mai mari şi printre primii psihologi români, iar afirmarea sa intelectuală a cunoscut vârfurile în perioada interbelică. Pe lângă aceasta, a fost şi filozof, pedagog, om politic, dramaturg, director de teatru român, academician şi preşedinte al Academiei Române între 1938 şi 1941.
<obiectiv>1420, - Muzeul Satului Cerneți, Cerneți
Muzeul Satului din Cerneți a luat ființă la sfârșitul anului 2013, prin inițiativa profesorului local Florin Grigore Dudaș și a primarului comunei Șimian, Constantin Trușcă.
Noua instituție apărută pe harta județului Mehedinți este compartimentată în trei secții — etnografie, istorie și numismatică — în care sunt expuse colecțiile celui dintâi.
Din cele opt sate ale comunei, zeci de ani, au fost achiziționate sute de piese. În gospodăriile țărănești ale comunei acestea nu se mai întâlnesc. Au fost distruse, aruncate pe foc. Cu unele dintre acestea a fost refăcută o odaie specific țărănească,
restul sunt expuse în expoziții permanente.
La loc de cinste se află colecția compusă din 30 de costume populare, trei dintre acestea având peste 300 de ani, urmează apoi o icoană pictată cu vopsele obținute din plante în vârstă de peste 400 de ani, un ciubăr de 250 de ani, chilimuri cu o vârstă de 200 de ani, obiecte de uz casnic la fel de vechi din lemn.
În secția de istorie sunt obiecte din neolitic, din epoca fierului, din perioada dacică și romană. Toate acestea au fost descoperite pe teritoriul comunei Șimian, în situri arheologice descoperite cu ocazia unor săpături industriale, și care astăzi mai sunt semnalate doar în lista de patrimoniu a Ministerului Culturii.
În vitrine din sticlă sunt prezentate arme utilizate în vremea lui Tudor Vladimirescu și a celor două conflagrații mondiale, decorații și diferite alte obiecte utilizate de soldați în război.
Printre cele mai valoroase cărți expuse se numără 'Abețedarul greco-român' al lui Grigore Pleșoianu, cel care a fost primul dascăl al primei școli din județul Mehedinți, organizată în Cerneți, 'Istoria lui Alexandru Macedon' în limba slavonă, cu semnătura olografă a poetului Mihai Eminescu, 'Poezii postume' de Mihai Eminescu, ediție îngrijită de Alexandru Colorian, 'Scriitori bucovineni', ediția
 
1924, 'Istoria literaturii române', de D. Murărașu, 'Expresivitatea limbii române' de D. Caracostea, 'Opere' de Mateiu I.Caragiale, 'Teoria poeziei' de M. Dragomirescu.
Colecția de numismatică conține piese de mare valoare istorică datând din vremea dacilor și romanilor și din alte spații interbelice. Un loc aparte îl ocupă tezaurul de 28 de monede, cea mai veche dintre acestea fiind emisă în perioada romană, iar cea mai recentă în anul 1450.
În muzeu vizitatorul este introdus în lumea de altădată a satului, o lume eternă, unde se mai păstrează încă amintirea multor oameni. Un alt aspect foarte important care se regăsește în cadrul muzeului este colecția de fotografii vechi, unele de peste 150 de ani, care prezintă chipurile strămoșilor.
<obiectiv>1421, - Bust Tudor Vladimirescu, Cerneți
Bustul lui Tudor Vladimirescu din centrul comunei Cerneți a fost construit în anul 1914, fiind renovat în mai 2014.
Conducătorul mişcării revoluţionare din 1821, Tudor Vladimirescu, s-a născut pe la 1780 în satul Vladimiri (judeţul Gorj), dintr-o familie de moşneni. La 18 ani Tudor a intrat în rândul pandurilor (corp de oaste neregulat, adaptat hărțuirii inamicului) după datina judeţului în care se născuse. Pandurii constituiau o categorie privilegiată în mijlocul ţărănimii oltene şi se bucurau de scutire de impozite şi de alte privilegii. Faptul de a fi făcut parte din acest corp avea să fie decisiv pentru cariera lui Tudor Vladimirescu. În 1806 a fost numit vătaf de plai la Cloşani, adică administrator al unui district de munte, ceea ce l-a făcut cunoscut în cercurile largi ale Olteniei. Cu mici întreruperi, Tudor va păstra vătăşia până la
sfârşitul anului 1820, când va fi chemat la Bucureşti pentru marea lui misiune revoluţionară.
În 1807, el a condus corpul de volintiri care avea să lupte până la sfârşitul războiului în detaşamentul generalului Isaiev. Pentru vitejia şi talentul său militar, Tudor e numit „comandir” şi ajunge să comande cea mai mare parte a corpului de panduri. Pentru faptele sale a fost înaintat porucic (locotenent), decorat cu ordinul Sf. Vladimir cu spade şi gratificat cu un inel de aur, gravat cu iniţialele ţarului. Aceste distincţii i-au asigurat protecţia consulului Rusiei şi calitatea de sudit (protejat) rus. Această calitate şi prevederile tratatului de la Bucureşti (1812) l-au apărat de răzbunarea turcilor. În 1814, pentru a lichida moştenirea soţiei lui N. Glogoveanu, decedată la Viena, şi pentru a-i aduce în ţară fetiţa, el a făcut o călătorie la Viena, în perioada congresului de pace (14 iunie – 26 decembrie 1814). Cunoscând limbile germană şi greacă, Tudor a putut să urmărească problemele politice care se dezbăteau în presă.
Întors în ţară la începutul anului 1815, Tudor află că garnizoana otomană din Ada-Kale – adalâii – prădase Oltenia. Ei distruseseră şi gospodăria lui de la Cerneţi.
Împotriva năpăstuirilor, Tudor s-a adresat justiţiei. Ispravnicul judeţului Mehedinţi, Nicolae Glogoveanu, căruia Tudor îi adusese atâtea servicii, într-un rând i-a călcat moşia ca să-i dărâme moara. Oamenii care nu ştiau ce însemna pentru un moşnean o călcare de hotar l-au numit „răzăş iubitor de şicane”. Experienţa în această materie l-a atins cel mai dureros şi l-a îndârjit. Contactul zilnic cu o administraţie coruptă şi cu o justiţie venală exasperează temperamentul său violent şi susceptibil şi dă expresiilor sale o notă de amărăciune şi de revoltă. În 1821, vorbind cu Ilarion despre boierii care se angajaseră în lupta contra stăpânirii otomane şi au fugit apoi la Braşov, a izbucnit: „Ii voi scurta de o palmă, pe câţi sunt boieri divaniţi; îi voi “umplea apoi cu paie şi-i voi trimite plocon din partea ţării la curţile împărăteşti, unde or să fie negreşit puşi la muzeu; căci acolo e locul lor, lângă hiarele sălbatece”.
 
<obiectiv>1422, - Mănăstirea Cerneți, Cerneți
 Construită în anul 1662 de Grigore Ghica voievod, cu transformări ulterioare între anii 1784 - 1794. Biserică fortificată, având un turn clopotniţă masiv şi înalt, ziduri groase şi ferestre de tragere înguste, permiţând apărarea din interior. Face parte din ansamblul fostei mănăstiri, din care se mai păstrează urme din ruinele chiliilor şi zidului de incintă. Alături de Gura Motrului, Topolniţa, Valea cu Apă, mănăstirea Cerneţi a fost printre metoacele închinate mănăstirilor Tismana şi Bistriţa.
Mănăstirea Cerneţi este cunoscută în istorie şi ca
aşezământ episcopal, atestată ca aşezare monahală de călugări, iar ca ultim monah vieţuitor este pomenit Protosinghelul Ghenadie, plecat la Domnul în anul 1837. Slujbele în biserica mănăstirii au fost oficiate o bună parte de timp, de preotul paroh, iar din anul 1970 a fost trecută în patrimoniul muzeului „Porţile de Fier”, moment în care toate obiectele
de cult au fost asimilate în depozitul muzeului, loc în care se pot vedea şi astăzi.
În temeiul prevederilor statutare, Consiliul Eparhial al Episcopiei Severinului şi Strehaiei, în şedinţa de lucru din 16 decembrie 2004, a dezbătut şi aprobat reactivarea Mănăstirii ,,Sfânta Treime" din satul Cerneţi, iar Sinodul Mitropolitan al Mitropoliei Olteniei, în şedinţa din data de 5 iulie 2005, a aprobat reînfiinţarea acestui lăcaş monahal care va funcţiona în cadrul protoieriei Drobeta Turnu-Severin Sud. În luna august 2007, s-au început lucrările de săpare a fundaţiei pentru două corpuri de chilii, precum şi pentru trapeză şi bucătărie.
Mănăstirea Cerneți este în prezent o mănăstire de maici, actualmente având două viețuitoare.
Cerneți este o localitate din județul Mehedinți, Oltenia. Înainte de reîntemeierea orașului Severin, Cerneții au fost pentru mai multe secole centrul județului Mehedinți, aici aflându-se prăvălii de negustori și case ale boierilor mehedințeni (Glogovenii, Miculeștii, Tudor Vladimirescu etc.). După aceea Cerneții au decăzut repede, astfel că în momentul când N. Iorga vizita locul, fostul oraș era redus la o așezare cu „căsuțe scunde”.
Dintre personalitățile locale s-au remarcat Dimitrie Grecescu (1841 – 1910), botanist, medic, membru titular al Academiei Române și Ioan G. Bibicescu (1949 – 1924), publicist, om politic, economist, guvernator al Băncii Naționale a României.
<obiectiv>1423, - Biserica Sfântul Nicolae, Cerneți
Pe măsură ce populația Cernețiului s-a înmulțit s-a simțit nevoia altor locașuri de rugăciune. Astfel la, 1794 se termină biserica Sf. Nicolae, începută, după cum reiese din pisania ei, cu mai mult timp în urmă.
Dar iată această pisanie :
“Această Sfântă și Dumnezeească biserică ce se prăznuiește hramul Sfântul Nicolae și Sfântul Spiridon din temelie s-au început de dumnealui Radu Pleșoianu și nedându-le mâna a mai lucra la biserică au rămas pustie, iar de la ferestre în sus i-au îndemnat dumnealui liv. vel logofăt Ioan Golgoveanu de au zidit și au înfrumusețat după cum se vede în zilele prea înălțatului I.
Alexandru Constantin Moruzi voevod, cu blagostovia prea sfintei sale iubitorului de Dzeu Kiru Nectarie Episcopu Rîmnicului și s-au săvârșit la leat 1794 septembrie 30. Zugrav fiind dumnealui Gheorghe.”
 
Biserica Sf. Nicolae e un lăcaș mare având în față un pridvor sprijinit de stâlpi puternici. De jur împrejur e înconjurată de un zid gros ca și Sfânta Treime de altfel.
Au existat în Ţara Românească trei familii boiereşti Pleşoianu: una în judeţul Romanaţi, cu o ramură mutată în Mehedinţi – din care provenea cărturarul Grigore Pleşoianu, strămoşul d-lui Dan V. Pleshoyano, o altă familie în judeţul Dolj care şi-a schimbat numele în Solomon, din ea trăgându-se colonelul Ioan Solomon, şi o a treia familie originară din Vâlcea. S-ar părea că mai există şi alte spiţe Pleşoianu: una din care provenea bunica maternă a Monicăi Lovinescu, mama Ecaterinei Bălăcioiu; o alta din judeţul Buzău care îşi avea obârşia în satul Pleşcoi şi care din motive eufonice şi-a transformat numele din „Pleşcoianu” în „Pleşoianu” şi probabil că şi altele.
Cerneți este o localitate din județul Mehedinți, Oltenia. Înainte de reîntemeierea orașului Severin, Cerneții au fost pentru mai multe secole centrul județului Mehedinți, aici aflându-se prăvălii de negustori și case ale boierilor mehedințeni (Glogovenii, Miculeștii, Tudor Vladimirescu etc.). După aceea Cerneții au decăzut repede, astfel că în momentul când N. Iorga vizita locul, fostul oraș era redus la o așezare cu „căsuțe scunde”.
Dintre personalitățile locale s-au remarcat Dimitrie Grecescu (1841 – 1910), botanist, medic, membru titular al Academiei Române și Ioan G. Bibicescu (1949 – 1924), publicist, om politic, economist, guvernator al Băncii Naționale a României.
<obiectiv>1424, - Cula lui Tudor Vladimirescu, Cerneți
Terenul pe care s-a construit cula se afla pe o fostă proprietate a mănăstirii Cozia. Conform tradiţiei istorice, se pare că ar fi fost construită în anul 1800 de către Tudor Vladimirescu după arderea Cerneţiului de către trupele turceşti. După moartea lui Tudor, Vasile Strâmbeanu ia cula în proprietate, iar din anul 1838 revine lui Ion Gărdăreanu şi sotiei, Sevastiţa, fiind mostenită apoi pe linie feminină. In anii primului
război mondial, cladirea a fost folosită de către diverse unităţi militare.
Pe lângă valoarea istorico-arhitecturală are și o valoare memorială. În perioada 1959-1977, Cula lui Tudor Vladimirescu a fost transformată în muzeu, aici funcționând și o expoziție permanentă cu documente și diferite obiecte care aparținuseră conducătorului Revoluției de la 1821 și al pandurilor. Cula construită din cărămidă și lemn se compune din parter și etaj. Parterul este alcătuit dintr-un beci mare, o cameră și casa scării care dă în cerdac. Etajul prezintă un cerdac cu zece coloane masive din cărămidă, trei camere și un coridor îngust, lung la capătul căreia se află un wc sau „umblătoare”. La parter și etaj se păstrează câteva guri de tragere (metereze). Ferestrele au fost mărite, după ce casa fortificată si-a pierdut funcția de apărare. Tavanele parterului sunt boltite, din cărămidă în timp ce tavanele etajului sunt din lemn. Învelitoarea este acoperită cu șindrilă.
Tudor Vladimirescu a avut mai multe proprietăţi la Cerneţi, printre care o casă cu prăvălie, o moară, casa-culă cu vie şi livadă, pe deal, deasupra satului. Datele acestea sunt confirmate de diata, adică testamentul, sulgerului Tudor, de la 1812, pe când avea de gând să plece în Rusia.
În amintirea viteazului Tudor Vladimirescu, la fiecare început de iunie, cernăţenii organizează o frumoasă manifestare, în cadrul căreia tinerii din Cerneţi îmbracă costumul de panduri şi, bineînţeles, pe cel al lui Tudor Vladimirescu
Culele sunt case fortificate ale căror denumire provine din cuvântul turcesc “zkule” care înseamnă turn. Ele au fost construite de boieri și boiernași pe moșiile lor din Oltenia pentru a se apăra de invaziile cetelor de turci (adalii, cirjalii, pazvangii) proveniți din raialele de la Dunăre. Răspândirea lor a fost largă pe întreg teritoriul Olteniei și în vestul Munteniei.
 
<obiectiv>1425, - Cula Nistor, Cerneți
 Construită în jurul anului 1810 de către polcovnicul Istrate Sălişteanu cu scopul de a sluji ca locuinţă în perioada lucrărilor agricole, foişor de pază al recoltelor şi adăpost în vremuri de restrişte.
Ea reprezintă tipul de casă înaltă cu prispă de-a lungul întregii faţade cu cosoroaba şi stâlpi frumos sculptaţi, având şi o serie din caracterul culelor, respectiv parterul înalt, masiv prevăzut cu orificii pentru tras cu puşca şi închis cu o uşă masivă din lemn. În interior se află un beci.
O scară interioară duce către etaj, la cerdac și la camerele de locuit. Cerdacul are stâlpi frumos sculptați. Tavanele și podeaua sunt căptușite cu grinzi de lemn, iar învelitoarea este acoperită cu șindrilă.
În 1815 a fost arsă de către turci odată cu oraşul Cerneţi, iar după 1821 a fost reconstruită de căpitanul de panduri Nistor.
În anul 1974, Direcţia Monumentelor Istorice şi de Artă a elaborat un proiect de restaurare intocmit de arhitect Micaela Adrian. Se dorea organizarea unui muzeu care să adăpostească case ţărăneşti din zona Mehedinţiului, fără succes însă.
O nouă încercare de includere a clădirii în circuitul turistic al judeţului a avut loc și în 2009. Pe atunci, angajaţii muzeului au lucrat de zor la amenajarea interiorului clădirii. Au fost refăcute zidurile, s-a văruit şi s-a aplicat tratamente preventive de combatere a dăunătorilor la toate obiectele din lemn, la plafon şi podele. În încăperile imobilului se află şi la ora actuală o serie de obiecte din lemn folosite de ţărani în urmă cu peste 200 de ani. Printre acestea se găsesc cutii de lemn pentru vin, bârdace, furci pentru adunat fânul, mai pentru pivă, pivă, stup primitiv, butoiaşe, putinei şi multe alte obiecte gospodăreşti.
Cerneți este o localitate din județul Mehedinți, Oltenia. Înainte de reîntemeierea orașului Severin, Cerneții au fost pentru mai multe secole centrul județului Mehedinți, aici aflându-se prăvălii de negustori și case ale boierilor mehedințeni (Glogovenii, Miculeștii, Tudor Vladimirescu etc.). După aceea Cerneții au decăzut repede, astfel că în momentul când N. Iorga vizita locul, fostul oraș era redus la o așezare cu „căsuțe scunde”.
Dintre personalitățile locale s-au remarcat Dimitrie Grecescu (1841 – 1910), botanist, medic, membru titular al Academiei Române și Ioan G. Bibicescu (1949 – 1924), publicist, om politic, economist, guvernator al Băncii Naționale a României.
<obiectiv>1426, - Cetatea Tricule
În prezent construcțiile Cetății Tricule se află în apele Dunării, în timp ce turnul sudic este în totalitate sub ape. Acestea sunt situate în colțurile unui triunghi.
Convențional, au primit denumirile de nr. 1 (turnul de nord-vest), nr. 2 (cel de nord-est) și nr. 3 (cel de sud). Dimensiunile turnului 1 erau de 6,7 x 6,5m, având o înălțime de 10 metri, iar spre deosebire de celelalte două turnuri, care sunt ridicate direct pe stâncă, acesta este înălțat pe un strat de pământ galben și fundația lui avea pe latura de sud adâncimea de 1m. Turnul nr. 2 este conservat pe întreaga lui înălțime și păstrează încă întregul
 coronament.

Dimensiunile turnului nr. 2 sunt de 7,2 X 6,3m, iar înălțimea lui este de 11 metri. Pentru coronament a fost folosită cărămidă romană, la fel ca și în cazul celorlalte două turnuri, iar zidăria păstrează urmele bârnelor eșafodajului folosit la construirea lor. Interesant de notat este ca la niciunul dintre turnuri nu se observă și urme ale unor sobe sau coșuri, care ar fi putut fi o dovadă prețioasă a folosirii lor în scop rezidențial.
Turnul nr. 3 a fost năruit de ghețurile Dunării în iarna anului 1924, amprenta lui la sol fiind documentată numai în planul general publicat în 1979. Dimensiunile lui sunt de 7 x 7,5m, iar înălțimea era în 1970 de 3 metri. Zidurile tuturor turnurilor au o grosime de 1,4m, iar acestea aveau trei niveluri în interior, dintre care primul era folosit drept cameră de provizii și nu comunica cu exteriorul.
Intrarea în interiorul turnurilor era amenajată într-unul dintre pereții primului etaj, sub forma unei deschideri de 1m x 1,9m, cu ambrazura evazată către interior.
Terenul din jurul celor trei turnuri nu a putut fi cercetat arheologic decât prin doua secțiuni în 1970, deoarece în anul următor Dunărea inundase deja fortificația și șantierul nu a putut fi continuat. Eroziunea deluvială a purtat materialele arheologice către baza pantei, motiv pentru care acestea au fost găsite în poziție secundară și la cote diferite, cuprinse între 1,2 și 2,4 metri. Așa se face că materialele ceramice hallstatiene și romane, mai ales resturi de amfore de secol II-III p.Chr., sunt amestecate cu cele feudale de secol XI-XIII. De asemenea, în apropierea turnurilor, la kilometrul fluvial 1004 și la o distanță de 7 km către nord față de vatra actuală a satului Svinița au fost descoperite 10 morminte de adulți și de copii, orientate est-vest și lipsite de inventar, care datează din secolul al XIII-lea și sunt acoperite de un nivel de secol XVII-XVIII.
Nu au fost formulate posibile legături între aceste 10 morminte și turnurile de la Tricule, în a căror vecinătate se află, motiv pentru care am putea socoti numai că ele ar fi putut aparține unor locuitori ai satelor din preajmă, supuși sau nu unui nobil care ar fi putut avea reședința la Tricule. Amenajările turnurilor, sau mai curând lipsa amenajărilor de tip rezidențial, ar pleda pentru folosirea acestora în scop strict militar, cu singura rezervă că, așa cum aminteam deja, descrierea generală a turnurilor pare a fi făcută dupa turnul nr. 2. În epoca modernă, tot la Tricule au stat de pază și grăniceri austrieci din zona Svinița – Berzasca – Drencova.
<obiectiv>1427, - Biserica Sfinții Voievozi, Corcova
Biserica din Corcova cu hramul sfinții voievozi a fost construită de Constantin Strâmbeanu, stolnic în anul 1752 pe locul alteia mai vechi. A fost reparată în anul 1889. Pisania din 1752 se afla la Palatul Mogoșoaia ctitoria lui Constantin Brâncoveanu.
Satul Corcova, atestat documentar în hrisovul emis de Radu cel Frumos în anul 1472, se afla în apropierea râului Cosuștea de Motru, pe traseul unui drum roman. Această așezare a avut mai mulți conducători, printre care și descendenții domnitorului Constantin Brâncoveanu și ai domnitorului Gheorghe Bibescu. Viticultura a existat probabil în această zonă în timpul
dacilor, fiind o zonă locuită și nu foarte îndepărtată de capitala Daciei romane, Ulpia Traiana Sarmizegetusa.
Secolele al XIX-lea și al XX-lea: Corcova, ca moșie a Bibeștilor, a cunoscut perioada de glorie la sfârșitul secolului al XIX-lea și în prima jumătate a secolului al XX-lea. Prințul Anton Bibescu deținea în zona Corcovei peste 2000 de hectare de teren, atât vie, cât și teren arabil și păduri. Prințul a angajat un tânăr agronom francez pentru a se ocupa de conacul Bibescu de la Corcova și de podgorie, Aristoteles Sauget. Tânăr absolvent ca șef de promoție al Facultății de Științe Agricole din Nancy, Aristoteles Sauget este cel care a reorganizat moșia, a plantat soiuri nobile de viță aduse din Franța și a creat, după metoda obținerii vinurilor de Bordeaux, celebrele Corcovin și Corcovel, cupaje uluitoare având la bază Cabernet Sauvignon, ce au devenit foarte apreciate în Franța: vinul era încărcat în
 
butoaie de lemn de stejar și transportate cu carele cu boi până la Strehaia. Acolo butoaiele erau încărcate în vagoane și ajungeau la Paris.
În semn de recunoștință pentru devotamentul său, prințul Anton Bibescu i-a dăruit administratorului 50 hectare de teren, pe care acesta și-a înălțat o vilă în stil alsacian. Moșia a decăzut odată cu incendiul din 1907 și apoi în timpul celor două Războaie Mondiale.
Corcova era locul preferat de petrecere a vacanței pentru Anton Bibescu și Martha Bibescu, precum și pentru o parte din prietenii lor celebri.
Prințul Anton Bibescu era mai mult decât convins că numai în aceste locuri din fermecătorea vale a Motrului își putea redobândi acel mereu căutat echilibru al trupului și al sufletului, pentru a porni din nou, cu nebănuite avânturi, cu sporite energii, pe valurile învolburate ale vieții, în căutarea eternului mister al destinului omului pe pământ. Aici, în conacul de la Corcova, îi plăceau mai ales primăverile, lăsându-se pătruns de amețitorul parfum al atâtor flori pe care le considera numai ale acestui pământ și pe care credea că nu le va mai întâlni nicăieri. Prințul iubea la fel de mult și toamnele Corcovei, trăia clipe de rară fericire când vedea întinsele podgorii copleșite de rod și când atingea, ca o mângâiere, strugurii dolofani și brumării. Desele popasuri la Corcova ale familiei Bibescu au prilejuit vizite celebre ale lui Ion Minulescu, Ion Pillat și alte personalități ale culturii române sau politicii vremii. La îndemnul prințului, aici, în conacul de la Corcova, a scris Mihail Sebastian piesa “Steaua fără nume” pe care o botezase inițial “Ursa Mare” și ale cărei fapte și eroi au fost rupte din realitatea așezărilor din Lunca Motrului. Marele dramaturg consemna în mai 1943.
<obiectiv>1428, - Conacul Anton Bibescu, Corcova
Născut într-o familie veche de boieri, Anton Bibescu, avocat, diplomat și scriitor, era îndrăgostit de Corcova. Bibeștii dețineau în acest colț al Olteniei peste 2.000 de hectare de pământ. Și-au ridicat un conac și pe la 1920 au înființat plantații de viță-de-vie nobilă. Corcova a devenit în scurt timp locul preferat de Anton și Marta Bibescu pentru petrecerea vacanțelor. Moda era ca vara să stai la moșie și iarna să-ți cheltuiești banii în capitalele Europei, așa că odată ce florile umpleau dealurile, calești trase de cai îl aduceau pe Anton Bibescu la conacul de la Corcova.
Corcova, ca moșie a Bibeștilor, a cunoscut perioada sa de glorie la sfârșitul secolului al XIX-lea și în prima jumătate a sec. al XX-lea. Prințul Anton Bibescu a angajat un tânăr agronom francez pentru a se ocupa de podgorie, Aristoteles Sauget. Acesta, urmat de fiii săi, a făcut din Corcova un rai și mai ales, a inventat Corcovinul și Corcovelul, cupaje uluitoare având la bază cabernetul. Nici unul dintre tehnologii IAS-ului din perioada comunistă, unii chiar meritorii, nu a mai reușit să le refacă.
De altfel, Corcova era locul preferat de petrecere a vacanței pentru Anton Bibescu și Martha Bibescu, precum și pentru o parte din prietenii lor celebri.
Virgiliu Tătaru, publicist și istoric literar mehedințean consemnează în “Tragica aventură a spiritului”: „Prințul Anton Bibescu era mai mult decât convins că numai în aceste locuri din fermecătorea vale a Motrului își putea redobândi acel mereu căutat echilibru al trupului și al sufletului, pentru a porni din nou, cu nebănuite avânturi, cu sporite energii, pe valurile învolburate ale vieții, în căutarea eternului mister al destinului omului pe pământ. Aici, în conacul de la Corcova, îi plăceau mai ales primăverile, lăsându-se pătruns de amețitorul parfum al atâtor flori pe care le considera numai ale acestui pământ și pe care credea că nu le va mai întâlni nicăieri. Prințul iubea la fel de mult și toamnele Corcovei, trăia clipe de rară fericire când vedea întinsele podgorii copleșite de rod și când atingea, ca o mângâiere, strugurii dolofani și brumării care decantaseră miraculos comoara de aur a soarelui verii.” Tot în vremuri de demult s-au deschis ușile conacului pentru a-l primi pe Nicolae Titulescu. În acest loc unic din lume, după cum îl considera Anton Bibescu, și-a găsit inspirația și Mihail Sebastian. Prozatorul și dramaturgul era condamnat la domiciliu forțat, iar Anton Bibescu a făcut toate
 
demersurile pentru a i se permite lui Mihail Sebastrian să locuiască în conacul de la Corcova. Acolo a petrecut luni de neuitat, timp în care a scris piesa de teatru „Steaua fără nume“, intitulată inițial „Ursa Mare“.
Despre conac și împrejurimile sale s-a dus vestea până în Franța. Marcel Proust, bun prieten al prințului Anton Bibescu, își exprima, în scrisorile pe care i le trimitea acestuia, admirația față de aceste locuri, pe care și-ar fi dorit din tot sufletul să le cunoască: „Nume dragi, ca acela de Corcova, îmi erau atât de familiare și de apropiate ca Senlis și de o mie de ori mai dragi decât Bonnelles, și tremuram întruna să nu le văd în vreun comunicat și mă învinuiam că nu cunosc îndeajuns și altele pe care trebuie că voi le îndrăgiți și care sunt poate cunoscute prin amintiri de-ale tale, de-ale lui Emanuel, de-ale prințesei Bibescu. Cât de mult îmi sunteți în inimă în clipele acestea!“, îi scria Marcel Proust lui Anton Bibescu, care se afla la Corcova.
<obiectiv>1429, – Podgoria Corcova, Corcova
Podgoria Corcova este așezată în partea de sud- vest a României, în județul Mehedinți, Oltenia și cuprinde 55 de hectare pe care au fost replantate soiuri tradiționale ale locului, incluse în soiurile autorizate DOC Mehedinți-Corcova: Cabernet Sauvignon, Merlot, Pinot Noir, Fetească Neagră, Muscat Ottonel, Chardonnay, Sauvignon Blanc, precum și un soi nou, Syrah. Podgoria Corcova a cunoscut gloria ca moșie a prințului Anton Bibescu, la sfârșitul secolului al
XIX-lea și în prima jumătate a secolului al XX-lea. Începând cu anul 2005, o parte a podgoriei familiei Bibescu este deținută de Viticola Corcova și este o proprietate Michel Roy & Șerban Dâmboviceanu.
Documentar, podgoria este recunoscută din secolul al XV-lea. Într-un hrisov datat din 29 iunie 1497, Radu cel Mare face danie Mânăstirii Tismana 300 vedre de vin provenit de la Jidoștița. Mai târziu, printr-un act din 1 iulie 1594, Mihai Viteazu întărește lui Necula două vii la Corcova, iar printr-un altul, din 8 iulie 1596, întărește lui Radu, al doilea paharnic, ocine și vii în Jirov, Cernaia, Cotoroaia și Valea Bună. Secolele al XIX-lea și al XX-lea: Corcova, ca moșie a Bibeștilor, a cunoscut perioada de glorie la sfârșitul secolului al XIX-lea și în prima jumătate a secolului al XX-lea. Prințul Anton Bibescu deținea în zona Corcovei peste 2000 de hectare de teren, atât vie, cât și teren arabil și păduri. Prințul a angajat un tânăr agronom francez pentru a se ocupa de conacul Bibescu de la Corcova și de podgorie, Aristoteles Sauget. Tânăr absolvent ca șef de promoție al Facultății de Științe Agricole din Nancy, Aristoteles Sauget este cel care a reorganizat moșia, a plantat soiuri nobile de viță aduse din Franța și a creat, după metoda obținerii vinurilor de Bordeaux, celebrele ⁠⁠Corcovin și Corcovel, cupaje uluitoare având la bază Cabernet Sauvignon, ce au devenit foarte apreciate în Franța: vinul era încărcat în butoaie de lemn de stejar și transportate cu carele cu boi până la Strehaia. Acolo butoaiele erau încărcate în vagoane și ajungeau la Paris. În semn de recunoștință pentru devotamentul său, prințul Anton Bibescu i-a dăruit administratorului 50 hectare de teren, pe care acesta și-a înălțat o vilă în stil alsacian. Moșia a căzut în decădere odată cu incendiul din 1907 și apoi în timpul celor două Războaie Mondiale.
După venirea comuniștilor la putere, moșia a fost confiscată, în 1948, și a devenit treptat o ruină. Cei doi fii ai oenologului francez angajat de prințul Anton Bibescu – Rene și Emanuel Sauget – s-au despărțit. Rene a plecat în Franța, dar Emanuel a rămas. A fost arestat și a fost nevoit să „execute“ domiciliul forțat la Pitești, unde a rămas pentru tot restul zilelor. Moșia Bibeștilor a devenit o întreprindere agricolă de stat (IAS). Nici unul dintre tehnologii IAS-ului din perioada comunistă, unii chiar meritorii - domnul ing. Ion Puianu, nu a mai reușit să refacă cele două cupaje renumite pe vremea Bibeștilor: Corcovinul și Corcovelul.
Vinurile Corcova Roy & Dâmboviceanu sunt speciale și au acel «gout du terroir», pentru că aici se întrunesc toate elementele necesare: un climat temperat-continental cu influențe mediteraneene - veri calde și secetoase, ierni blande, cu precipitații accentuate; solurile cu o structură litologică variată și o
 
mineralitate bogată, specifice Piemontului Motrului, parte a celei mai mari unităși piemontane din țară, Piemontul Getic; vița de vie nobilă cu soiurile potrivite, furnizată de Pepinieres Hebinger și munca atentă și responsabilă a echipei Corcova Roy & Dâmboviceanu.
<obiectiv>1430, - Biserica Sfinții Voievozi, Cujmir
Biserica Parohiei Cujmir, cu hramul ”Sf. Arh. Mihail și Gavriil”, dintru început a fost zidită din temelie de către domnul G.G. Tavlaș, din cărămidă arsă, fără temelie din piatră, cu ferestre dreptunghiulare, foarte mici, cu o singură ușă, pardosită cu cărămidă arsă, acoperită cu olane și pictată în tempera. Din tradiția locală, acest vrednic ctitor, numit de enoriași G.G. Tavlaș, era un vrednic patriot, care își iubea țara și neamul și se stabilise cu pandurii lui la locul numit ”Scăpău”, loc așezat la răsăritul comunei, pe vremuri fiind plin de tufărișuri, de pădure și mlaștini. Locul numit Scăpău începe chiar cu biserica, care
este la apusul acestui loc și, am putea spune, chiar la marginea acestui loc. Denumirea de ”Scăpău” a parvenit de la faptul că acest ctitor, Mihail G.G. Tavlaș, scăpa sau se ascundea cu pandurii săi în aceste tufărișuri de pădure mlăștinoase, atunci când prăda caravanele grecilor și turcilor hrăpăreți.
În urma mai multor capturări de caravane grecești și turcești și în urma uciderii mai multor greci și turci, s-a hotărât să lase o amintire pe acest loc, clădind din temelie această frumoasă biserică în formă de corabie, cu o frumoasă arhitectură interioară și un frumos pridvor de tip brâncovenesc. De menționat este faptul că zidul acestei biserici este gros de 0,90 m, iar arcadele și bolțile sprijinite pe doi pilaștri, ce despart naosul de pronaos, sunt construite tot din cărămidă arsă, foarte solide. Catapeteasma este tot din cărămidă arsă, de aeeași grosime cu a zidurilor.
După terminarea Bisericii, Mihail G.G. Tavlaș a părăsit aceste meleaguri și nimeni nu a mai știut de el. În anul 1868 aceaastă biserică s-a reparat. În anul 1899, fiind ruinată din cauza cutremurului, s-a reparat și s-a sfințit cu aprobarea sfințitului Episcop al Râmnicului Noului Severin. În anul 1953, biserica fiind pe punctul de a se ruina, preotului Gavrilă Mihai a stăruit și a pus bisericii o nouă temelie de piatră și a făcut reparațiile de zidărie exterioară. În anul 1962 bisericii din Cujmir i s-au făcut reparațiile interioare de zidărie prin stăruința preotului Iie Ștefan. În anii 1964-1966, prin stăruința preotului Filip Ion, ajutat de consiliul și comitetul parohial, la biserica din Cujmir s-au făcut noi lucrări.
1. Acoperirea bisericii cu scândură și tablă galvanizată.
2. Pardosirea bisericii cu ciment și mozaic de 12 cm grosime.
3. Pictarea din nou a bisericii în tehnica frescă de către pictorul Emil Ivănescu din Curtea de Argeș.
4. Mobilierul interior confecționat din lemn de stejar.
5. Reconstruirea clopotniței din dreapta bisericii din lemn de salcâm, acoperită cu tablă din vechiul acoperiș al bisericii.
.
 
<obiectiv>1431, - Bustul lui Decebal, Drobeta Turnu Severin
 Bustul lui Decebal a fost realizată în amintirea viteazului dac, care a preferat să se sinucidă decât să se predea cuceritorilor romani. Regele Decebal a avut mai multe războaie cu romanii, care îi vor recunoaște deosebitele însușiri militare și politice.
Înca din primul an de domnie, din anul 87, este confruntat cu o situație dificilă. Roma organizează prima campanie în inima Daciei. Împaratul Domițian, pentru a-l pedepsi pe Decebal, trimite o armată comandată de prefectul Gărzii Pretoriene, Cornelius Fuscus, să traverseze Dunărea. Într-un defileu Decebal surprinde într-o capcana forțele romane. Comandantul roman cade în lupta iar Decebal duce în Munții Orăștiei prada de război: prizonieri, trofee și stindardul legiunii a V-a.
La un an de la această victorie, în anul 88, o armată romană condusă de Tettius Iulianus atacă din nou patrunzând în Dacia prin Banat. Decebal așteaptă în defilelul de la Tapae. Confruntarea se încheie cu victoria romană. Desi înfrânt de catre romani, Decebal încheie o pace avantajoasă cu împaratul Domițian în anul 89.
În schimbul unor subsidii în bani si ingineri, Decebal se recunoaste rege clientelar al Romei si continua, în urmatorii 12 ani de pace sa-si consolideze puterea si statul.
Confruntările dintre daci și romani au reînceput în timpul
împaratului Traian. La începutul anului 101, armata romană, condusă chiar de împărat, după ambele pregătiri de aproape 3 ani, a atacat Dacia cu 13-14 legiuni și alte unități auxiliare (în total c. 150.000 de soldati). Are loc bătălia de la Tapae, în vara anului 101 iar Decebal încearcă să oprească înaintarea romană. Bătălia se încheie însă cu victoria romană.
În iarna și primavara anului 102, Decebal este înfrânt în Dobrogea la Adamclisi. În toamna anului 102, Decebal este silit sa încheie o pace zdrobitoare pentru Dacia.
Din ordinul lui Traian, Apolodor din Damasc, cel mai vestit inginer al epocii, înalță, între Drobeta și Pontes, în anii 103-105, un durabil pod peste Dunăre, pe care legiunile romane îl trec în vara anului 105, inițiind cel de-al doilea război dacic. Decebal se retrage în citadela din Munții Orăștie. În ciuda rezistenței dace, cetatea este cucerită și distrusă din temelii. Decebal, împreună cu câteva capetenii, reușește să părăsească cetatea încercând să continue rezistența împotriva romanilor în interiorul țării. Este urmărit de cavaleria romană și, în urma unei trădări, pentru a nu cădea viu în mâinile dușmanului, se sinucide.
O mare parte a teritoriului statului dac (Transilvania, Banatul și Oltenia) a fost transformată în vara anului 106 în provincie romană. Muntenia și Sudul Moldovei au fost încorporate în provincia Moesia Inferior. După înfrângerea dacilor, Traian a organizat la Roma o mare și costisitoare festivitate, care a durat 123 de zile. Zeci de mii de daci au fost duși în sclavie la Roma, alte zeci de mii de daci au fugit din Dacia pentru a evita sclavia.
<obiectiv>1432, - Cetatea Medievală a Severinului, Drobeta Turnu Severin
Numele medieval al cetății Severinului ar putea avea trei origini posibile: una latină, asociată numelui împăratului Septimiu Severus; una slavă, asociată cuvântului “severnâi”, tradus prin cuvântul „din nord” sau „nordic”; una religioasă, asociată sfântului Severin de Noricum, sfânt protector în Evul Mediu al bisericii latine din incinta cetății medievale când aceasta era utilizată de călugării misionari catolici veniți din regiunea Austriei superioare (Noricum).
 
Ruinele care se văd astăzi nu provin doar de la o singură construcție. Existau două incinte, una interioară și alta exterioară, cea din urmă împrejmuită de un șanț. Ca urmare a săpăturilor s-au scos la iveală o serie de turnuri pătrate care flanchează curtea interioară; două sunt așezate pe latura care flanchează incinta interioară, două sunt așezate pe latura sudică în capetele extreme, iar alte două situate pe latura interioară a zidului de apărare. Din turnul ce se află în partea de nord-est se mai păstrează un perete, ce ajunge până la înălțimea a trei etaje, el având 11 m, o lungime de 9 m și o lațime de 2,5 m.
Primul ban de Severin, Luca, a fost menționat în 1233. Anul 1233 poate fi luat ca dată de naștere a unei noi cetăți peste ruinele Drobetei, sub numele de Severin (Severinopolis) (ceea ce a stat și la baza Banatului de Severin, Terra Zeurino, Tara Severinului). Numele de Severin a fost preluat în amintirea împaratului Septimiu Sever, cel care ridicase Drobeta la rangul de colonie. Tot în această perioadă este probabil ca s-a executat Cetatea Grădetului.
În 1247 regatul ungar i-a adus în țară pe Cavalerii Ioaniți, dându-le reședința la Severin , unde aceștia vor construi cetatea medievală a Severinului (Castrul Zeurini menționat în Diploma Cavalerilor Ioaniți din anul 1247), puternică fortăreață, în incinta căreia a fost construită și o biserică gotică, probabil sediul episcopiei catolice de la Severin , care s-a aflat aici până în anul 1502. Cavalerii se vor retrage în 1259, cetatea rămânând în bataia tunurilor turcilor, bulgarilor și tătarilor ce voiau să treacă Dunărea, respectiv a ungurilor care atacau Oltenia. La sfârșitul secolului al XIII-lea regele Ștefan al Ungariei a purtat cinci războaie cu țaratul bulgar pentru apărarea Cetății Severinului.
Voievozii români și-au disputat și ei întâietatea asupra redutabilei cetăți cucerind-o sau revendicând-o în răstimpuri. Pentru ea a murit Litovoi, iar Basarab I l-a umilit pe Carol Robert de Anjou la Posada în 1330. Mircea cel Bătrân a înființat Bania Severinului, iar în 1406 încheia un tratat de alianță cu Sigismund al Ungariei chiar la Severin. După moartea lui Mircea, Sigismund va elibera Cetatea Severinului ocupată de turci și va face chiar unele concesii mănăstirilor Vodița și Tismana. Apoi Banatul de Severin revine lui Iancu de Hunedoara, care întărește toate cetățile de la Dunăre.
După căderea Constantinopolului în anul 1453, atacurile asupra cetăților dunărene s-au întețit. În 1524, după un atac devastator al turcilor lui Soliman Magnificul, din cetatea Severinului a mai rămas în picioare doar un turn, ceea ce a dus la numirea locului de către mehedințeni cu numele de “Turnul lui Sever”. Timp de aproape 300 de ani cetatea a fost rezidită după fiecare bătălie dată aici pentru apărarea Țării Românești, împotriva ungurilor și turcilor. Fosta Drobeta renăscuse. În această perioadă de trei secole au coexistat două biserici creștine, catolică și ortodoxă.
<obiectiv>1433, - Palatul Theodor Costescu, Drobeta Turnu Severin
Ales președinte al Societății „Teatrul orașului Turnu Severin”, Theodor Costescu, directorul prestigiosului Liceu “Traian” din localitate, a reușit doar în câteva zile să acopere întreaga subscripție de acțiuni, necesară pentru finanțarea construcției teatrului.
Lucrările au început în anul 1912.
Evenimentele din 1916 au găsit clădirea la „roșu”, dar acoperită. După înfăptuirea României Mari, Theodor Costescu și-a reluat preocupările ce-i fuseseră întrerupte de anii războiului. Continuarea lucrărilor era însă aproape imposibilă pentru că societatea nu mai dispunea de nici un fel de capital. În mai puțin de două luni, la chemarea insistentă a lui Costescu, se subscrie la împrumutul societății o sumă de câteva milioane de lei, bani dați atât de severinenii bogati, cât și de funcționari sau nevoiașii urbei. La suma astfel strânsă s-au adăugat un
ajutor dat de Guvern și un împrumut de la Banca Națională.
Piatra de temelie a Palatului Cultural “Teodor Costescu” a fost pusă în anul 1912 , dar în loc de sala de conferințe și spectacole cum se proiectase la început a fost realizat mărețul edificiu Palatul Cultural, care și-a putut începe activitatea în anul 1924.
 
La 30 noiembrie 1924 s-a inaugurat această importantă clădire pentru Severin și pentru județul Mehedinți. Mărețul edificiu, opera arhitectului Grigore Cerchez, are un plan cu totul deosebit și a fost proiectată să cuprindă șapte săli mari: trei săli suprapuse cu destinația de bibiliotecă (Bibilioteca I. G. Bibicescu) , cinematograf și restaurant, formând aripa de nord; alte trei săli la fel așezate formează aripa de apus în care s-a aflat Muzeul “Dr. C.I. Istrati ”, salonul de festivități și Sala ajutătoare; iar a șaptea la mijloc între cele două aripi este marea Sala de teatru care a fost terminată mai târziu. Bibilioteca “I. G. Bibicescu” s-a instalat în anul 1925, vasta bibiliotecă fiind dăruita în anul 1920 de marele fiu al județului Mehedinți Ion I.G. Bibicescu, fostul guvernator al Băncii Naționale. Colecția deține 40.000 de volume cuprinse în 19 cataloage, pe specialități.
Sala de cinematograf a fost înființată cu scopul asigurării unui izvor de venituri pentru societate, venituri care să poată acoperi cheltuielile de administrare și întreținere, ale acestui mareț edificiu. Inaugurarea sălii a avut loc cu filmul “Țigăncuța de la Iatac” . Sala are o capacitate de 450 de locuri. Prima reprezentație a avut loc în data de 30 noiembrie 1924, când Trupa Teatrului Național din București, în frunte cu artiștii mehedințeni Victor Antonescu și Ion Sârbu au jucat “Năpasta” de I. L. Caragiale și “Legea Iertării”.
Restaurantul, inaugurat în iulie 1925, se află în aripa de sud al clădirii, la subsol.
Edificiul inaugurat în 1924 n-avea însă terminată sala mare de spectacole. Cum nu mai primea sprijin de nicăieri, Costescu a apelat la ultima soluție salvatoare: și-a scos la mezat propria avere pentru interesul național.
Theodor Costescu și-a vândut casa la un preț redus și a locuit în clădirea teatrului, umilit și uitat de către contemporani. Apoi a ajuns într-un sanatoriu bucureștean unde și-a și dat obștescul sfârșit, pe 25 martie 1939. Singura apreciere care l-a emoționat până în străfundul inimii a fost, fără îndoială, alegerea sa, în 1934, ca membru de onoare al Academiei Române.
<obiectiv>1434, - Bustul Traian, Drobeta Turnu Severin
Bustul Împăratului Traian a fost inaugurat în anul 1906, el este opera sculptorului Franasovici.
Marcus Ulpius Nerva Traianus (n. 18 septembrie 53, d. 9 august 117), Împarat Roman între (98 – 117) a fost al doilea dintre cei așa-ziși cinci împărați buni ai Imperiului Roman și unul dintre cei mai importanți ai acestuia. În timpul domniei sale, imperiul ajunge la întinderea teritorială maximă.
Tânăr fiind, a urcat în ierarhia armatei romane, luptând în cea mai periculoasă zonă a Imperiului Roman, în zona Rinului. A luat parte la războaiele lui Domițian împotriva germanilor și era unul dintre cei mai mari
comandanți militari ai imperiului când Domițian a fost ucis în 96. Renumele său i-a servit în timpul succesorului lui Domițian, Nerva, care era nepopular în cadrul armatei și avea nevoie de cineva ca să obțină sprijinul legiunilor. A obținut acest sprijin prin numirea lui Traian ca fiu adoptiv al său și succesor, în toamna anului 97 (27 octombrie). La moartea lui Nerva pe 27 ianuarie 98, Traian i-a succedat fără nici un incident, fiind respectat de supuși. Astfel primul roman ne-italian a devenit împărat. Noul împărat a fost primit de oamenii din Roma cu mare entuziasm, pe care el l-a justificat prin guvernarea pașnică și fără vărsare de sânge, spre deosebire de domnia lui Domițian.
Traian a rămas în istorie și pentru luptele sale. În 101, a lansat o expediție în regatul Dacia, aflat la nord de Dunăre și l-a forțat un an mai târziu pe regele Decebal să capituleze, după ce Traian a asediat cu succes capitala Sarmizegetusa.
Totuși, la scurt timp, Decebal a adus iarăși probleme Imperiului Roman, încercând să convingă regatele vecine nord-dunărene să i se alăture. Traian se hotărăște să atace din nou, inginerii săi construind un imens pod peste Dunăre, și reușesc să cucerească Dacia în 106, capitala dacilor,
 
Sarmizegetusa fiind distrusă. Decebal s-a sinucis, iar în locul capitalei distruse Traian a construit un nou oraș, numit Colonia Ulpia Traiana Augusta Dacica Sarmizegetusa. A hotărât să colonizeze Dacia cu romani și a anexat-o ca provincie romană.
Cam în același timp, regele Nabateei a murit. El a lăsat moștenire regatul său lui Traian, în timp ce Dacia era cucerită, iar imperiul a câștigat astfel ceea ce va deveni provincia Arabia Petrea.
În 113 s-a îmbarcat pentru ultima campanie, provocat fiind de decizia Parției de a pune un rege pe tronul Armeniei, un regat asupra căruia cele două mari imperii au împărțit hegemonia încă de pe timpul lui Nero. Traian a ajuns primul în Armenia, l-a detronat pe regele existent și a anexat regatul la Imperiul roman. Apoi și-a îndreptat atenția către sud, către Parția, cucerind Babilonul, Seleucia și în final Ctesiphon, capitala Ameniei, în 116. A continuat să meargă către sud, către Golful Persic, a declarat Mesopotamia drept nouă provincie a imperiului, și s-a plâns că e prea bătrân pentru a-i călca pe urme lui Alexandru cel Mare. În anul 116, a trecut munții Khuzestan din Persia și a cucerit marele oraș Susa. L-a detronat pe regele Parției Chrosoes și și-a urcat pe tron propria marionetă, pe Parthamaspates. Imperiul Roman nu va mai înainta niciodată atât de mult spre est.
Târziu în 116, pe când se odihnea în provincia Cilicia și plănuia încă un război împotriva Parției, Traian s-a îmbolnăvit. Sănătatea i s-a înrăutățit în primăvara și vara lui 117, până când la 9 august a murit. Pe patul de moarte l-a numit ca succesor pe Hadrian.
<obiectiv>1435, - Episcopia Severinului, Drobeta Turnu Severin
Episcopia Severinului şi Strehaiei a fost reînfiinţată după 600 de ani. Are jurisdicţie asupra tuturor unităţilor bisericeşti din judeţul Mehedinţi. Eparhia are 5 protopopiate ce cuprind: 200 parohii, 148 filii, 11 mănăstiri şi 220 de preoţi.
Ca urmare a Adresei nr. 959/2003, trimisă de Arhiepiscopia Craiovei, luându-se act de dorinţa clerului şi credincioşilor din judeţul Mehedinţi privind restaurarea existenţei istorice a vechilor eparhii (Mitropolia Severinului şi Episcopia Strehaiei), pentru motive de ordin misionar, pastoral, administrativ, bisericesc, cultural, istoric şi geografic, Sfântul Sinod al Bisericii Ortodoxe
Române, în şedinţa de lucru din 4-5 martie 2003 a aprobat cererea de înfiinţare a Episcopiei Severinului şi Strehaiei cu reşedinţa în municipiul Drobeta-Turnu Severin, ca sufragană a Mitropoliei Olteniei, cu jurisdicţie asupra judeţului Mehedinţi, prin desprinderea acesteia din cadrul Arhiepiscopiei Craiovei.
În ceea ce priveşte înscrierea în dipticele general al Bisericii Ortodoxe Române a noii episcopii, s-a stabilit ca locul acesteia să fie după Episcopia Maramureşului şi Sătmarului şi înainte de Episcopia Sloboziei şi Călăraşilor. Hotărârea Sfântului Sinod a fost ratificată de Adunarea Naţională Bisericească în şedinţa de lucru din data de 6 martie 2003.
La 9 octombrie 2003, au avut loc alegeri în cele zece circumscripţii electorale organizate în judeţul Mehedinţi pentru membrii clerici şi mireni, delegaţi în Adunarea Eparhială a noii episcopii. În cadrul primei şedinţe a noii Adunări Eparhiale, din data de 23 octombrie, sub prezidul Înalt Prea Sfinţitului Teofan, Mitropolitul Olteniei, s-au format cele patru comisii: bisericească, culturală, economică şi de organizare şi validare; Biroul Adunării Eparhiale. Tot în cadrul şedinţei au fost aleşi şi cei trei reprezentanţi (un cleric şi doi mireni) în Adunarea Naţională Bisericească, precum şi membrii Consiliului şi Consistoriului Eparhial.
La 12 decembrie 2003, sub preşedinţia Î.P.S. Mitropolit Teofan, Locţiitor de Episcop al Episcopiei Severinului şi Strehaiei, a avut loc şedinţa de constituire a Consiliului Eparhial al noii eparhii.
La 11 februarie 2004, Colegiul Electoral Bisericesc a ales ca episcop pe Prea Sfinţitul Nicodim Nicolăescu. Instalarea Prea Sfinţiei Sale a avut loc în ziua de 25 aprilie 2004, la Catedrala episcopală din Drobeta-Turnu Severin. Alegerea Prea Sfinţiei Sale a fost recunoscută de autorităţile statului
 
român prin decretul nr. 265 din 22 aprilie 2004, publicat în Monitorul Oficial din data de 23 aprilie 2004.
În prezent activitatea administrativă a Episcopiei Severinului şi Strehaiei se desfăşoară la Drobeta Turnu Severin, unde se află Centrul Eparhial.
Există 5 sectoare de activitate: administrativ, media, economic, cultural şi învăţământ şi social.
<obiectiv>1436, - Banca Comercială, Drobeta Turnu Severin
Până în 1918, Turnu Severin va fi poarta occidentală a României. După 1900, industria şi capitalul severinean continuă să se diversifice într- un ritm accelerat. Camera de Comerţ şi Industrie este înregistrată în 1902 şi în acelaşi an este înregistrată şi Fabrica de bomboane “Mercur”. Tot în 1902 este inaugurată Fabrica de mezeluri “James O’Mara”, ale cărei produse sunt deja prezente pe piaţa londoneză încă din 1903.
În anul 1899 a fost înregistrată Banca Mehedințiului activă până la 1947. În 1899, Severinul avea 18.600 de locuitori. În 1904 apare Banca „Severinului”, urmată de „Banca
Comercială” în 1908.
Actuala clădire Banca Comercială a fost construită în 1908. Ulterior a avut mai multe folosințe, mai întâi ca Poșta Română, apoi ca Centru Teritorial de Calcul Electronic Județean până în anul 1992 când a fost cumpărat ca sediu de către Banca Comercială Română. Instituția bancară își desfășoară și astăzi activitatea în clădirea, monument istoric.
În 1910, simbol al solidității capitalului financiar severinean, este înființată Banca Populară „Dunărea” (până în 1949).
Banca Populară „Albina”, bancă severineană de marcă a epocii interbelice, este inaugurată în 1925 (până în 1948).
În 1955 Banca Agricolă deschide o filială (până în 1960).
Drobeta-Turnu Severin (denumire până în 1972: Turnu Severin) este municipiul de reședință al județului Mehedinți, Oltenia, format din localitățile componente Drobeta-Turnu Severin (reședința), Dudașu Schelei, Gura Văii și Schela Cladovei.
Localitatea s-a dezvoltat în apropierea castrului roman Drobeta, devenind dintr-un punct strategic inițial un oraș de răscruce a drumurilor pe uscat și pe apă care duceau la nord și la sud de Dunăre. În timpul antichității romane, a devenit primul centru urban din regiune și al treilea din provincia Dacia, după Sarmizegetusa și Apullum. În timpul lui Hadrian orașul a fost declarat municipiu (în 121), în momentul în care populația atinsese 14.000 de locuitori. În timpul lui Septimiu Sever a fost ridicat la rangul de colonie (în 193), ceea ce conferea locuitorilor urbei drepturi egale cu cetățenii Romei.
Pe la mijlocul secolului al III-lea, Drobeta se întindea pe 60 de hectare și era locuită de cca. 40.000 de locuitori. Castrul a fost distrus de barbari și reconstruit în mod reptat în timpul antichității târzii, încetându-și definitiv rolul de garnizoană în anul 602 d.Hr. În evul mediu a fost construită de Regatul Maghiar cetatea Severin, care a fost distrusă la 1526 de Imperiul Otoman.
Pe 23 aprilie 1833 a fost întemeiat din nou Turnu Severin, când domnul Alexandru Dimitrie Ghica a emis actul înființării orașului. Planul inițial al orașului a fost gândit de arhitectul Xavier Villacrosse, secundat de inginerul Moritz von Ott, prin grija domnitorului din acel moment, Barbu Știrbei. În anul 1841, capitala județului s-a mutat de la Cerneți la Turnu Severin.
 
<obiectiv>1437, - Monumentul Eroilor, Drobeta Turnu Severin
 Monumentul a fost ridicat imediat după primul război mondial (1930-1933). Proiectul construcției unui monument al eroilor la Turnu Severin s-a născut în 1924, când comitetul local al Societății “Cultul Eroilor” s-a adresat unor arhitecți pentru propuneri de planuri în referire. Decizia edificării monumentului s-a luat la 27 mai 1927, odată cu alegerea unui nou comitet al Societății „Cultul Eroilor”. În 1928 comitetul a hotărât să facă intervențiile necesare către Primaria Severineană pentru a obține un loc în Parcul Rozelor în vederea amplasării monumentului.
La data de 10 iunie 1929 s-a hotărât amplasarea monumentului în Parcul Rozelor, în fața caselor Iorgu Tache Popescu și Dimitrie Burileanu. Monumentul era terminat la jumătatea lui iunie 1933, anul în care se sărbatorea Centenarul orașului
Turnu Severin.
Monumentul Eroilor a fost inaugurat la 4 iunie 1933. Monumentul conține o frumoasă criptă care adăpostește osemintele eroilor severineni și mehedințeni căzuți în luptele din Primul Război Mondial de la Alion, Cerna, Câmpia Severinului.
Monumentul Eroilor Mehedințeni din Războiul Reîntregirii a fost dezvelit la 25 octombrie 1933 în prezența regelui Carol al II lea.
După 1990 monumentul și-a recâștigat locul în conștiința publică severineană și mehedințeană, fiind locul de reculegere și de reîntoarcere la gloria și valorile românești perene.
Participarea României la Primul Război Mondial cuprinde totalitatea măsurilor și acțiunilor de ordin politic, diplomatic și militar desfășurate de statul român, singur sau împreună cu aliații, între 28 iulie 1914 și 11 noiembrie 1918, în vederea atingerii scopului politic principal al participării la război - realizarea statului național unitar român.
Din punct de vedere al statutului de beligeranță, România a fost pe rând: țară neutră în perioada 28 iulie 1914 - 27 august 1916, țară beligerantă de partea Antantei în perioada 27 august 1916 - 27 noiembrie 1917, în stare de armistițiu în perioada 27 noiembrie 1917 - 7 mai 1918, țară necombatantă în perioada 7 mai1918 - 9 noiembrie 1918, țară beligerantă de partea Antantei în perioada 9 noiembrie 1918 - 11 noiembrie 1918.
În august 1916, România primește un ultimatum să decidă dacă dorește să se alăture Antantei „acum ori niciodată”. Sub presiunea cererii ultimative, guvernul român acceptă să intre în război de partea Antantei, deși situația de pe fronturile de luptă nu era dintre cele mai bune.
România a intrat în lupta într-un moment defavorabil. Se apreciază că, dacă ar fi intrat în război de partea Antantei în 1914 sau 1915, s-ar fi putut evita cucerirea Serbiei. La începutul anului 1916, românii ar fi putut sprijini Ofensiva Brusilov. Cauza principală a întârzierii intrării în război a României a fost neîncrederea cvasigenerală a liderilor politici și militari români în Rusia.
<obiectiv>1438, - Colegiul Național Traian, Drobeta Turnu Severin
Ideea înfiinţării unui liceu datează din 1864, din momentul adoptării legii instrucţiunii publice, deoarece tinerii severineni urmau cursurile liceale în Craiova sau în alte oraşe.
În 1885/ 1886, Parlamentul votează creditul de 21.000.000 lei pentru construcţia de şcoli, fiind stabilită locaţia unui liceu în Turnu-Severin. În 4 iunie 1886, Ministerul Cultelor şi Instrucţiunii
 
Publice solicita Primăriei să fie rezervat cel puţin 1 hectar pentru construcţia localului liceului. Se aproba suma de 300.000 lei, în 24 august 1886, pentru construcţia localului liceului, primăria contribuind cu planul pentru
construcţia localului.
În 31 martie 1890, s-a semnat contractul de construcție a clădirii Liceului din Turnu Severin între M.C.I.P. și antreprenorii S. Kifshinger asociat cu A. Bachmann. Planul clădirii a fost realizat de arhitectul Al. Săvulescu și aplicat de ing. C.C. Țăpârdea.În 24 august 1890 s-a pus piatra de temelie a liceului, la festivitate participând prim-ministrul G. Manu, în timp ce Ministrul Cultelor şi Instrucţiunii Publice.
Construcţia clădirii liceului a fost realizată întrun timp record, literele liceului Traian erau amplasate pe frontispiciu în 17 decembrie 1891.
Recepţia finală a construcţiei a avut loc în 25 aprilie 1893.
Au fost cumpărate aparatele de fizică și chimie din Franța și Germania, prin Banca Națională din Turnu Severin. În 1893, s-a introdus uniforma școlară, cu acordul ministerului și cu semnăturile părinților.
În 1896, a fost comandată biblioteca, hărțile istorice, globurile geografice, introducerea apei în școală, etc.
Biblioteca a fost realizată din stejar și scluptată de Jak Metzgher, din Turnu Severin. Au fost comandate cărți în limba franceză și română: Hegel, Kant, Stuart Mill, H. Spencer, Descartes, Balzac, Dante, Th. Mommsen, Fustel de Coulanges, J. Michelet, Homer, Euripide, etc.
Liceul a fost vizitat de regele Carol I, iar directorul T. C. Costescu a promis amenajarea unei grădini. Grădina Liceului cu flori și arbuști aduși din Timișoara, de la Casa Muhle, a fost amenajată după
nivelarea grădinii, fiind finalizată în 1899.
În același an (1899) se introducea apa în școală și se construia grupul sanitar. În ianuarie 1900, T. Costescu solicita ministerului să achite costul pentru ultimul transport de instrumente muzicale pentru că liceul avea fanfară și orchestră cu 5 maeștrii de muzică.
Din anul 1898, s-a renunțat la trompetă și a fost folosit clopoțelul pentru a anunța începerea și încheierea cursurilor.
În plan era îndepărtarea stației meteo din zona centrală pentru a amplasa bustul regelui Carol I, lucrare ce o va finaliza următorul director, prof. C. Armașu. Bustul regelui Carol I era din bronz pe soclul de granit din Ravena, realizat de un fost elev stabilit în Italia, scluptorul C. Bălăcescu, tot lui datorându- se medalionul M. Eminescu din cancelaria Liceului.
<obiectiv>1439, - Bust Traian – Parcul Traian, Drobeta Turnu Severin
Traian a fost fiul lui Marcus Ulpius Traianus, un proeminent senator și general dintr-o familie romană faimoasă (Ulpii). S-a născut pe 18 septembrie 53, în orașul Italica, din provincia romană Hispania. Tânăr fiind, a urcat în ierarhia armatei romane, luptând în cea mai periculoasă zonă a Imperiului Roman, în zona Rinului. A luat parte la războaiele lui Domițian împotriva germanilor și era unul dintre cei mai mari comandanți militari ai imperiului când Domițian a fost ucis în 96.
Renumele său i-a servit în timpul succesorului lui Domițian, Nerva, care era nepopular în cadrul armatei și avea nevoie de cineva ca să obțină sprijinul legiunilor. A obținut acest sprijin prin numirea lui Traian ca fiu adoptiv al său și succesor, în toamna anului 97 (27 octombrie). Viitorul împărat Hadrian i-a adus vestea lui Traian despre adopție, obținând astfel bunăvoința lui Traian pentru restul vieții sale. La moartea lui Nerva pe 27 ianuarie 98, Traian i-a succedat fără nici un incident, fiind respectat de supuși. Astfel primul roman ne-italian a devenit împărat.
Noul împărat a fost primit de oamenii din Roma cu mare entuziasm,
 
pe care el l-a justificat prin guvernarea pașnică și fără vărsare de sânge, spre deosebire de domnia lui Domițian.
Traian a rămas în istorie și pentru luptele sale. În 101, a lansat o expediție în regatul Dacia, aflat la nord de Dunăre și l-a forțat un an mai târziu pe regele Decebal să capituleze, după ce Traian a asediat cu succes capitala Sarmizegetusa.
Totuși, la scurt timp, Decebal a adus iarăși probleme Imperiului Roman, încercând să convingă regatele vecine nord-dunărene să i se alăture. Traian se hotărăște să atace din nou, inginerii săi construind un imens pod peste Dunăre, și reușesc să cucerească Dacia în 106, capitala dacilor, Sarmizegetusa fiind distrusă. Decebal s-a sinucis, iar în locul capitalei distruse Traian a construit un nou oraș, numit Colonia Ulpia Traiana Augusta Dacica Sarmizegetusa. A hotărât să colonizeze Dacia cu romani și a anexat-o ca provincie romană.
Cam în același timp, regele Nabateei a murit. El a lăsat moștenire regatul său lui Traian, în timp ce Dacia era cucerită, iar imperiul a câștigat astfel ceea ce va deveni provincia Arabia Petrea.
În 113 s-a îmbarcat pentru ultima campanie, provocat fiind de decizia Parției de a pune un rege pe tronul Armeniei, un regat asupra căruia cele două mari imperii au împărțit hegemonia încă de pe timpul lui Nero. Traian a ajuns primul în Armenia, l-a detronat pe regele existent și a anexat regatul la Imperiul roman. Apoi și-a îndreptat atenția către sud, către Parția, cucerind Babilonul, Seleucia și în final Ctesiphon, capitala Ameniei, în 116. A continuat să meargă către sud, către Golful Persic, a declarat Mesopotamia drept nouă provincie a imperiului, și s-a plâns că e prea bătrân pentru a-i călca pe urme lui Alexandru cel Mare.
În anul 116, a trecut munții Khuzestan din Persia și a cucerit marele oraș Susa. L-a detronat pe regele Parției Chrosoes și și-a urcat pe tron propria marionetă, pe Parthamaspates. Imperiul Roman nu va mai înainta niciodată atât de mult spre est.
Târziu în 116, pe când se odihnea în provincia Cilicia și plănuia încă un război împotriva Parției, Traian s-a îmbolnăvit. Sănătatea i s-a înrăutățit în primăvara și vara lui 117, până când la 9 august a murit. Pe patul de moarte l-a numit ca succesor pe Hadrian.
<obiectiv>1440, - Casa Dr. Popescu Crivina, Drobeta Turnu Severin
Casa Dr. Popescu Crivina a fost construită în anul 1924. În prezent, în cadrul casei se află un centru de dializă dedicat persoanelor care suferă de afecțiuni renale.
Drobeta-Turnu Severin (denumire până în 1972: Turnu Severin, în maghiară: Szörényvár sau Szörénytornya, în germană: Turm Severin) este municipiul de reședință al județului Mehedinți, Oltenia, România, format din localitățile componente Drobeta-Turnu Severin (reședința), Dudașu Schelei, Gura
Văii și Schela Cladovei.
Localitatea s-a dezvoltat în apropierea castrului roman Drobeta, devenind dintr-un punct strategic inițial un oraș de răscruce a drumurilor pe uscat și pe apă care duceau la nord și la sud de Dunăre. În timpul antichității romane, a devenit primul centru urban din regiune și al treilea din provincia Dacia, după Sarmizegetusa și Apullum. În timpul lui Hadrian orașul a fost declarat municipiu (în 121), în momentul în care populația atinsese 14.000 de locuitori. În timpul lui Septimiu Sever a fost ridicat la rangul de colonie (în 193), ceea ce conferea locuitorilor urbei drepturi egale cu cetățenii Romei.
Pe la mijlocul secolului al III-lea, Drobeta se întindea pe 60 de hectare și era locuită de cca. 40.000 de locuitori. Castrul a fost distrus de barbari și reconstruit în mod reptat în timpul antichității târzii, încetându-și definitiv rolul de garnizoană în anul 602 d.Hr. În evul mediu a fost construită de Regatul Maghiar cetatea Severin, care a fost distrusă la 1526 de Imperiul Otoman.
Pe 23 aprilie 1833 a fost întemeiat din nou Turnu Severin, când domnul Alexandru Dimitrie Ghica a emis actul înființării orașului. Planul inițial al orașului a fost gândit de arhitectul Xavier Villacrosse,
 
secundat de inginerul Moritz von Ott, prin grija domnitorului din acel moment, Barbu Știrbei. În anul 1841, capitala județului s-a mutat de la Cerneți la Turnu Severin.
Până în 1918, Turnu Severin va fi poarta occidentală a României. După 1900, industria și capitalul severinean continuă să se diversifice într-un ritm accelerat.
În 1911, începe maxima dezvoltare a Severinului, care ține până în anul 1915, perioadă în care "comuna" Turnu-Severin este electrificată, pavată, alimentată cu apă la standarde europene și canalizată. Tot în 1911 se fac demersuri pentru introducerea iluminatului electric, având în acest sens o primă propunere de la frații Schmidt de la Topleț (40 km depărtare de Turnu Severin), care aveau sursă prin cădere de apă, dar planul nu este acceptat.
<obiectiv>1441, - Hala Radu Negru, Drobeta Turnu Severin
Hala Radu Negru este una dintre clădirile de patrimoniu din oraşul Drobeta-Turnu Severin, judeţul Mehedinţi. Se află în Piaţa Radu Negru, în ea aflându-se, astăzi, magazinele mai multor particulari.
Proiectul halei a fost realizat de inginerul primariei Turnu Severin, C.I. Gabrielescu, si a fost discutat pentru prima data în 1893, însă Consiliul Tehnic Superior a respins cererea pentru vicii de concepție.
Dupa 1893, proiectul halei a fost reluat anual în discutiile Consiliului comunal, fiind refacut substantial în 1899, 1900 si 1903.
După această dată, proiectul a revenit în discuţiile autorităţilor, iar în anul 1896, s-a
luat hotărârea ca un împrumut să fie solicitat, pentru a ridica o hală din fier şi piatră, în care să fie depozitate alimentele ce nu erau vândute de pe o zi pe alta. Deşi Ministerul de Interne a fost de acord cu împrumutul, Consiliul Tehnic Superior a respins din nou proiectul, pe motiv că nu au fost repartizate cum trebuie gheretele din interior şi proiectul nici nu menţiona construirea unei gheţării în care să fie depozitată carnea.
Abia în anul 1903 a fost acceptat proiectul unei hale, avizul fiind semnat, printre alţii, şi de Anghel Saligny. In martie 1904, Ministerul de Interne aproba proiectul constructiei halei de alimente Radu Negru, licitatia pentru constructie fiind adjudecata de Scarlat Petculescu, arhitect din Bucuresti. Lucrarile vor demara in primavara lui 1904 si se finalizeaza in 1905.
Deşi lucrările au întâmpinat câteva obstacole, cum ar fi faptul că arhitectul nu a făcut rost de piatra dorită sau câteva lucruri ce ţineau de instalaţii, în cele din urmă, ele au fost finalizate.
În anul 1906, în Hala Radu Negru a avut loc recepţia provizorie – comisia formată pentru a verifica lucrarea a ajuns la concluzia că hala a fost realizată în condiţii bune, dar trebuia să se intervină la asfaltare. Astfel, problemele au început să fie remediate, iar în anul 1907 s-a deschis, oficial, hala. Ea a fost dată spre folosinţă, însă asta nu a însemnat că lucrările de modificare sau îmbunătăţire nu au continuat. În anii următori, în clădire, a fost adăugată o hală de zarzavat, cea de alimente a fost îmbunătăţită, la fel şi gheţăria de peşte.
Construirea Halei Radu Negru a fost deosebit de importantă pentru Drobeta-Turnu Severin, deoarece a reprezentat o etapă a dezvoltării arhitectonice a oraşului. Mai mult, o perioadă lungă de timp, a fost unul dintre punctele de referinţă ale centrului oraşului, alături de primărie şi de castelul de apă.
 
<obiectiv>1442, - Biserica Învierea Domnului, Drobeta Turnu Severin
 Dorinţa construirii unei Catedrale în Drobeta Turnu Severin s-a manifestat după Revoluţia din 1989, atunci când preotul severinean Constantin Inescu a ridicat problema construirii unei Catedrale în acest oraş, care avea numai patru biserici.
În anul 1992, a luat fiinţă parohia „Învierea Domnului”, iar Permanenţa Consiliului Eparhial al Arhiepiscopiei Craiovei a hotărât ca Părintele Ioan Tobă să fie numit paroh şi să se ocupe de construirea viitoarei catedrale. După obţinerea terenului situat în centrul municipiului, în aprilie 1994, Înalt Prea Sfinţitul Părinte Nestor Vornicescu -
Mitropolitul Olteniei a pus piatra de temelie pentru noua Catedrală.
În 23 aprilie 2002, Înalt Prea Sfinţitul Părinte Mitropolit Teofan a sfinţit paraclisul, cu hramul “Învierea Domnului”, aflat la subsolul clădirii, urmând ca viitoarea catedrală să aibă hramul „Sfântul Gheorghe”, - ocrotitorul Severinului.
După o perioadă în care lucrările de construire au fost întrerupte din cauza lipsurilor financiare, odată cu reînfiinţarea Episcopiei Severinului şi Strehaiei şi a instalării Prea Sfinţitului Părinte Nicodim ca întâistătător al acestei eparhii, lucrările de construire la catedrală au fost reîncepute, beneficiind de sprijinul autorităţilor publice, al unor sponsori şi al credincioşilor mehedinţeni.
În paraclisul situat la subsolul catedralei se oficiază zilnic Slujbele Vecerniei, Utreniei şi Sfintei Liturghii, transformată smise în direct la Postul de Radio „Lumina” al Episcopiei Severinului şi Strehaiei.
În 1990, deși numărul de locuitori al Severinului se triplase în raport cu anul 1948, existau doar trei biserici ortodoxe și o biserică capelă în Cimitirul ortodox al orașului. În 1992 începe zidirea Bisericii "Sf. Ilie Tesviteanul". În 1995, începe zidirea Catedralei episcopale "Nașterea Maicii Domnului". La 4-5 martie 2003, Sinodul Bisericii Ortodoxe Române aprobă cererea de înființare a Episcopiei Severinului și Strehaiei, sufragană a Mitropoliei Olteniei.
Hotărârea a fost ratificată de Adunarea Națională Bisericească la 6 martie 2003. La 12 decembrie 2003, sub președinția Mitropolitului Olteniei, Teofan, are loc ședința de constituire a Consiliului Eparhial. La 11 februarie 2004, Colegiul Electoral Bisericesc îl alege episcop pe Nicodim Nicolăescu. Instalarea a avut loc în ziua de 25 aprilie 2004, la Catedrala episcopală din Drobeta-Turnu Severin.
<obiectiv>1443, - Castelul de Apă, Drobeta Turnu Severin
Castelul cu Apă, un real simbol al municipiului Drobeta Turnu Severin, a devenit nu doar reperul unui punct turistic al orașului de lângă Dunăre, ci și una din cele mai importante atracții pentru străini. Alături de Piciorul Podului Traian și de ruinele Cetății Severinului, Castelul de Apă, a devenit clădirea emblematică a municipiului. Turnul a luat naștere în anul 1910, când la acea vreme, aproviziona orașul Turnu Severin cu apă.
Proiectul Castelului de Apă din Drobeta a fost aprobat de Consiliul Comunal, la 10 iunie 1910, după planurile inginerului Elie Radu. Castelul avea să fie amplasat la cea mai înaltă cotă din oraş, la 104 metri altitudine pentru o distribuţie avantajoasă în toate zonele oraşului.
 
Castelul a fost gata în 1913 şi inaugurat un an mai târziu, când s-a pus în funcţiune întregul sistem de alimentare cu apă a oraşului. La deschidere au participat primul ministru Ion I. C. Brătianu, miniştrii Al. Constantinescu şi V. Gh. Mortun, episcopul Ghenadie al Râmnicului- Noului Severin şi a oficialităţilor locale. Castelul de Apă are 27 de metri înălţime şi este cea mai înaltă construcţie din Drobeta. A fost construit în stil medieval. Construcţia a fost plătită dintr-un credit contractat de primărie la Casa Creditului Comunal şi Judeţean.
Întreg sistemul avea o staţie de captare în amonte de oraş, uzina de apă care făcea decantarea, filtrarea şi sterilizarea şi, nu în ultimul rând, castelul de apă, prevăzut să facă distribuirea. El a fost proiectat astfel încât să fie ridicat din beton armat şi organizat în interior cu două rezervoare suprapuse. Capacitatea lor era de 1025 de metri cubi.
Această construcţie, paradoxal, a trecut prin două războaie mondiale, fără urmări asupra imobilului. În timpul Primului Război Mondial, castelul a fost folosit de armata germană ca punct de observaţie, fiind cea mai înaltă construcţie de la acea vreme.
Şi în timpul celui de-al doilea război mondial, în cupola superioară erau oameni care ţineau legătura cu comandantul escadrilei aflată deasupra Severinului şi direcţionau locurile pentru a fi bombardate. Odată cu trecerea timpului, oraşul şi-a continuat dezvoltarea, bazinele de decantare din Castel au devenit insuficiente şi s-a pus problema construirii unui al treilea bazin. Acesta se realizează în anul 1964 şi este amplasat în spaţiul podului peste ultimul planşeu de beton al construcţiei.
A funcționat având acest rol până în anul 1980, când bazinele au fost golite, iar clădirea Turnului a fost folosită pentru birouri şi ateliere ale societății care administra la acea vreme alimentarea cu apă şi canalizarea oraşului. În decembrie 2010, Primăria Drobeta Turnu Severin a reuşit să obţină fonduri nerambursabile pentru reabilitarea Castelului de Apă.
Castelul de Apă este structurat pe mai multe nivele care adăpostesc spații expoziționale, o galerie de artă și un punct de informare turistică. Turiștii au două variante de ajunge în vârful Turnului, fie cea mai scurtă, cu ajutorul unui lift, fie urcând câteva sute de trepte, efort care însă ar merita toți banii. Fiecare etaj este unic în felul lui. Turiștii pot afla despre istoria Turnului, prin obiectele de artă care au rămas de pe vremea când de aici se alimenta cu apă întreg municipiul. Picturi, înscrisuri și multe sculpturi, toate povestesc și te readuc parcă în vremea anilor de odinioară. După ce ai străbătut cele aproape 400 de scări și ajungi în vârful Turnului.
<obiectiv>1444, - Școala Primară de Fete, Drobeta Turnu Severin
Școala Primară de Fete este străjuită de impunătorul „Castel de apă”, construit în anul 1909, care este o emblemă a severinenilor.
Ca şi instituţie publică, ea a fost fondată în anul 1891, sub denumirea de Şcoala primară de fete, nr.3. Cu această denumire, grade de învăţământ şi profil de activitate, Şcoala a funcţionat până în 1948, când a fost transformată în Şcoala elementară nr.3 de fete de 7 ani, clasele V-VII
echivalând cu cursul gimnazial sau inferior de liceu. Din fondul arhivistic păstrat numai în parte, reiese că şcoala a funcţionat cu 4 posturi de institutoare până în anul 1927, când la clasele I-IV primare s-a adaugat cursul complementar cu clasele V-VII. Între anii 1953-1956, Şcoala de Fete nr. 3 a funcţionat sub denumirea de Şcoala de Fete nr. 5, iar în 1956 – 1957, a devenit Şcoala mixtă nr. 3, la fel cum o găsim şi în prezent.
Din documentele de arhivă, reiese că școala a fost construită de către antreprenorii Angelo şi Giovani Viecelli din Galaţi, pe locul unde se pot vedea şi astăzi. Construirea, în care se desfăşoară şi astăzi cursurile, a fost finalizată în anul 1907. În prezent, Şcoala dispune de 13 săli de clasă, un cabinet de informatică ( iar în curând va fi dat în folosinţă cel de-al doilea cabinet de informatică), un laborator de fizică şi chimie, o bibliotecă şi o sală nouă de sport, care a fost inaugurată la 1 iunie 2007.
 
Din anul 2001, Primăria oraşului Drobeta Turnu Severin a început un amplu proces de reparaţii generale. Şcoala este astfel dotată cu mobilier nou. De asemenea, baza didactică şi materială a fost modernizată şi completată în ultimii ani.
Instituțiile de învățământ active la acest moment la nivelul orașului Drobeta Turnu Severin sunt: Colegiul Național „Traian”, Colegiul Național Economic „Th. Costescu”, Colegiul Național „Gh. Tițeica”, Grupul Școlar „Decebal”, Grupul Școlar „Domnul Tudor”, Liceul de Artă „Ion Ștefan Paulian”, Colegiul National Pedagogic „Ștefan Odobleja”, Palatul copiilor.
Drobeta-Turnu Severin (denumire până în 1972: Turnu Severin) este municipiul de reședință al județului Mehedinți.
Localitatea s-a dezvoltat în apropierea castrului roman Drobeta, devenind dintr-un punct strategic inițial un oraș de răscruce a drumurilor pe uscat și pe apă care duceau la nord și la sud de Dunăre. În timpul antichității romane, a devenit primul centru urban din regiune și al treilea din provincia Dacia, după Sarmizegetusa și Apullum. În timpul lui Hadrian orașul a fost declarat municipiu (în 121), în momentul în care populația atinsese 14.000 de locuitori. În timpul lui Septimiu Sever a fost ridicat la rangul de colonie (în 193), ceea ce conferea locuitorilor urbei drepturi egale cu cetățenii Romei.
Pe la mijlocul secolului al III-lea, Drobeta se întindea pe 60 de hectare și era locuită de cca. 40.000 de locuitori. Castrul a fost distrus de barbari și reconstruit în mod reptat în timpul antichității târzii, încetându-și definitiv rolul de garnizoană în anul 602 d.Hr. În evul mediu a fost construită de Regatul Maghiar cetatea Severin, care a fost distrusă la 1526 de Imperiul Otoman.
Pe 23 aprilie 1833 a fost întemeiat din nou Turnu Severin, când domnul Alexandru Dimitrie Ghica a emis actul înființării orașului. Planul inițial al orașului a fost gândit de arhitectul Xavier Villacrosse, secundat de inginerul Moritz von Ott, prin grija domnitorului din acel moment, Barbu Știrbei. În anul 1841, capitala județului s-a mutat de la Cerneți la Turnu Severin.
<obiectiv>1445, - Școala Primară de Băieți, Drobeta Turnu Severin
Școala Primară de Băieți este străjuită de impunătorul „Castel de apă”, construit în anul 1909, care este o emblemă a severinenilor.
Ca şi instituţie publică, ea a fost fondată în anul 1891, sub denumirea de Şcoala primară de băieţi, nr. 3. Cu aceste denumiri, grade de învăţământ şi profil de activitate, Şcoala a funcţionat până în 1948, când a fost transformată în Şcoala elementară nr. 3 de fete de 7 ani, clasele V- VII echivalând cu cursul gimnazial sau inferior de liceu. Din fondul arhivistic păstrat numai în parte, reiese că şcoala a funcţionat cu 4 posturi de institutoare până
în anul 1927, când la clasele I-IV primare s-a adaugat cursul complementar cu clasele V-VII. Între anii 1953-1956, Şcoala de Fete nr.3 a funcţionat sub denumirea de Şcoala de Fete nr. 5, iar în 1956 – 1957, a devenit Şcoala mixtă nr. 3, la fel cum o găsim şi în prezent.
Din documentele de arhivă, reiese că școala a fost construită de către antreprenorii Angelo şi Giovani Viecelli din Galaţi, pe locul unde se pot vedea şi astăzi. Construirea, în care se desfăşoară şi astăzi cursurile, a fost finalizată în anul 1907. În prezent, Şcoala funcţionează cu 2 localuri principale şi două localuri secundare. Ea dispune de 13 săli de clasă, un cabinet de informatică ( iar în curând va fi dat în folosinţă cel de-al doilea cabinet de informatică), un laborator de fizică şi chimie, o bibliotecă şi o sală nouă de sport, care a fost inaugurată la 1 iunie 2007.
Din anul 2001, Primăria oraşului Drobeta Turnu Severin a început un amplu proces de reparaţii generale.
 
Instituțiile de învățământ active la acest moment la nivelul orașului Drobeta Turnu Severin sunt: Colegiul Național „Traian”, Colegiul Național Economic „Th. Costescu”, Colegiul Național „Gh. Tițeica”, Grupul Școlar „Decebal”, Grupul Școlar „Domnul Tudor”, Liceul de Artă „Ion Ștefan Paulian”, Colegiul National Pedagogic „Ștefan Odobleja”, Palatul copiilor.
Drobeta-Turnu Severin (denumire până în 1972: Turnu Severin) este municipiul de reședință al județului Mehedinți.
Localitatea s-a dezvoltat în apropierea castrului roman Drobeta, devenind dintr-un punct strategic inițial un oraș de răscruce a drumurilor pe uscat și pe apă care duceau la nord și la sud de Dunăre. În timpul antichității romane, a devenit primul centru urban din regiune și al treilea din provincia Dacia, după Sarmizegetusa și Apullum. În timpul lui Hadrian orașul a fost declarat municipiu (în 121), în momentul în care populația atinsese 14.000 de locuitori. În timpul lui Septimiu Sever a fost ridicat la rangul de colonie (în 193), ceea ce conferea locuitorilor urbei drepturi egale cu cetățenii Romei.
Pe la mijlocul secolului al III-lea, Drobeta se întindea pe 60 de hectare și era locuită de cca. 40.000 de locuitori. Castrul a fost distrus de barbari și reconstruit în mod reptat în timpul antichității târzii, încetându-și definitiv rolul de garnizoană în anul 602 d.Hr. În evul mediu a fost construită de Regatul Maghiar cetatea Severin, care a fost distrusă la 1526 de Imperiul Otoman.
Pe 23 aprilie 1833 a fost întemeiat din nou Turnu Severin, când domnul Alexandru Dimitrie Ghica a emis actul înființării orașului. Planul inițial al orașului a fost gândit de arhitectul Xavier Villacrosse, secundat de inginerul Moritz von Ott, prin grija domnitorului din acel moment, Barbu Știrbei. În anul 1841, capitala județului s-a mutat de la Cerneți la Turnu Severin.
<obiectiv>1446, - Muzeul Regiunii Porțile de Fier, Drobeta Turnu Severin
În 1912 profesorul Al. Bărcăcilă înființează Muzeul Istoric al Liceului Traian, care se va muta în 1926 în clădirea nou construită de lângă castrul roman, clădire care, încă de la început, trebuia să adăpostească și un muzeu ce se va numi de acum Muzeul de Istorie și Etnografie din Turnu Severin. După 1945 muzeul crește în importanță și își lărgește arealul de cercetare, fiind numit Muzeul Regiunii Porților de Fier.
La 15 mai 1972 s-a deschis muzeul în forma actuală, având două secții: istorie și științele naturii, cu un acvariu în care sunt prezentate specii de
pești dunăreni.
Ulterior au mai fost create secțiile de etnografie și de artă.
Expune piese din domeniile: științele naturii (faună și floră, acvariu pentru fauna dunăreană și pești exotici), istorie - documente, arheologie (incluzând un lapidariu din epoca romană), numismatică, etnografie (port, ceramică, țesături din zonă), artă plastică românească (opere de Luchian, Petrașcu, Pallady, Tonitza, Dimitrescu, Șirato, Stoenescu, Iser, Ressu).
Secția de Istorie-Arheologie este compusă din nouă săli: - Preistorie - vestigiile vieții materiale și spirituale din cultura Schela Cladovei;
- Civilizația geto-dacică;
- Războaiele daco-romane;
- Monumente antice romane (podul de la Drobeta din anii 103 - 105);
- Viața spirituală la Drobeta;
- Istorie medievală;
- Epoca modernă;
- Artă feudală românească;
- Epoca contemporană.
Expoziția științele naturii, inaugurată la 15 mai 1972, prezintă condițiile fizice și geografice ale Defileului Porțile de Fier (Sala I), flora și fauna terestră a Defileului Porțile de Fier (Sala II), ihtiofauna dunăreană a lacului de acumulare Porțile de Fier (acvariul), flora și fauna specifică
 
mediului acvatic din zona Porțile de Fier (Sala III). Expoziția se încheie cu aspecte legate de cosmogonie, apariția vieții pe Pământ, dovezi paleontologice, originea și evoluția omului (Sala IV). Secția de etnografie și artă populară dispune de un patrimoniu prețios și bogat, valoros din punct de vedere documentar. Expoziția de bază prezintă în primul rând aspecte ale civilizației rurale în Mehedinți și în zona Porțile de Fier. Alături este castrul roman Drobeta.[1]
Clădirea muzeului este declarată monument istoric, fiind construită în anul 1926.
<obiectiv>1447, - Biserica Sfântul Gheorghe, Drobeta Turnu Severin
În anul 1933, când Oraşul Drobeta Turnu Severin îşi serba 100 de ani de existenţă, credincioşii săi frecventau doar trei biserici existente: în centru biserica Maioreasa cu hramul „Adormirea Maicii Domnului”; în partea de Nord biserica „Sf. Dumitru”, capelă de cimitir, iar în partea de Apus biserica „Grecescu”, cu hramul „Sf. Ioan Botezătorul”. Extinzându-se locuinţele oraşului în partea de Est, spre Satul Banoviţa, înzestrat cu biserică pendinte de Parohia Cerneţi, veche reşedinţă de judeţ, s-a pus problema înfiinţării unei noi parohii pentru îmbisericirea credincioşilor în partea de răsărit a
Oraşului Drobeta Turnu Severin, prin înfiinţarea unei noi parohii la biserica din Satul Banoviţa şi această parohie nou înfiinţată a luat denumirea de „Sfântul Gheorghe Banoviţa”, cu filie biserica din cimitir, cu hramul „Sfântul Dumitru”.
Distanţa mare de 2 km şi drumul greu accesibil pe care credincioşii trebuiau să-l străbată până la biserica parohie din Satul Banoviţa, a făcut să se pună problema construirii unui nou locaş de biserică şi în partea de răsărit a oraşului. Astfel, s-a pus piatra de temelie a bisericii ce avea să poarte tot hramul „Sf. Mare Mucenic Gheorghe”, dar spre deosebire de biserica din Satul Banoviţa, i s-a zis „Biserica Sf. Gheorghe Nou” sau „Biserica Nouă”.
Această biserică monumentală prin construcţie, lucrată artistic prin arhitectură, în formă de cruce cu trei turle, exprimă stilul bizantin combinat cu elemente româneşti.
Planul construcţiei ce a fost întocmit de către arhitectul Sfintei Episcopii a Râmnicului, I. Atanasescu, şi corectat de arhitectul Sfintei Patriarhii, D. Berechet, a fost pus în aplicare în anul 1936. Biserica cu hramul „Sf. Gheorghe”,sau „Biserica Nouă”, este construită din cărămidă, piatră şi beton armat, care îi dau durabilitate şi rezistenţă, construită pe un teren unde nu a mai fost biserică.
Piatra de temelie s-a pus în anul 1936 şi până în 1938 construcţia a ajuns la centura de deasupra ferestrelor, care a rămas neexecutată. Lucrările au fost întrerupte şi continuate abia în anul 1942. Timp de 10 ani, adică până în 1952, s-a terminat construcţia, fiind redată pe roşu şi s-a acoperit cu tablă. Din anul 1953 s-au continuat lucrările de tencuieli interioare şi exterioare, s-a pictat şi a fost înzestrată cu mobilierul necesar, gata pentru târnosire. Biserica s-a sfințit în ziua de 5 octombrie 1958.
La intrarea în biserică, în partea dreaptă, se află portretele soţilor Gheorghe şi Domnica Gherghinescu, ca cei ce au contribuit cu sume substanţiale pentru terminarea lucrărilor la biserică.
Pictura în frescă, în forma stilului neobizantin, a fost executată de către pictorul Emil Ivănescu din Curtea de Argeş, între anii 1957-1958.
Mobilierul în care excelează catapeteasma, lucrată în lemn de tei, după modelul celei de la Mânăstirea Tismana, jeţul Arhieresc, sculptură artistică în stejar natur, au fost executate în atelierul Sfintei Patriarhii de la Plumbuita-Bucureşti. Tot acolo au fost executate şi stranele pentru cântăreţi, stranele pentru credincioşi, iconostasul şi tetrapodul, toate lucrate cu multă măiestrie.
Această biserică a mai fost înzestrată şi cu sfeşnice de argint aşezate pe Sf. Masă în altar şi clopotul cel mare aşezat în turla cea mică din dreapta bisericii, cumpărat de la capela ortodoxă din Ada-Kaleh.
 
<obiectiv>1448, - Termele Drobetei, Drobeta Turnu Severin
 Sunt cele mai complicate instalații termale din Dacia Inferioară. Astăzi, se păstrează mai puțin de jumătate din ruinele termelor. Se pare că au fost utilizate atât de soldații ce staționau în Castrul Drobeta, cât și de populația civilă. Au fost construite de soldați ai Leg. V Macedonica o dată cu castrul, iar la începutul secolului al III-lea au fost refăcute și „modernizate” de un detașament al Cohortei I Sagittariorum, condus de Aurelius Mercurius, magister
in Figlinis (maistru cărămidar).
Pe lângă dotările obișnuite ale unor terme, cum ar fi camera de foc (PRAEFURNIUM), camera de aburi (LACONICUM), sala de baie (CALDARIUM), camera de apă rece (FRIGIDARIUM) și altele, în partea de nord se găseau săli de lectură și un spațiu pentru exerciții și întreceri sportive, PALESTRA.
Cercetǎrile arheologice realizate de specialiști în istorie de la Universitatea Edinburgh și de la Institutul de Arheologie „Vasile Pârvan” din București au descoperit, în situl arheologic de la Schela Cladovei (cartier al Severinului actual), urme umane din perioada Paleoliticului. Inventarul arheologic scos la iveală indică începutul vieții omului primitiv, al trecerii acestuia de la stadiul de culegător, pescar și vânator la o civilizație sedentarizată modernă.
O altă descoperire importantă a fost cea a unui Homo Sapiens în vârsta de 8000 de ani (î.C). Primele săpături pe șantierul arheologic de la Schela Cladovei au fost efectuate de istoricul Vasile Boroneanț, începând cu anul 1960. Au fost descoperite, de-a lungul timpului, peste 65 de morminte datând din perioada 7300 - 6300 i.Ch. Datarea cu carbon radioactiv a probelor arheologice confirmă vechimea aproximativă de circa 8000 de ani. Ulterior, pe locul Severinului de astăzi s-a aflat în antichitate castrul roman Drobeta.
Castrul Drobeta este primul centru urban ca importanță militară, economică și religioasă din regiunea Olteniei și Banatului, și al treilea centru urban din Dacia, după Sarmizegetusa și Apullum. În anul 126 d.C, sub stăpânirea Împăratului Adrian (117-138 d.C), Castrul Drobetei (14.000 de locuitori, este ridicat la rangul de Municipiu (Municipium Publium Aelium Hadrianum Drobetense), iar mai târziu, sub Împăratul Septimius Severus (193-211 d.C), în anul 193 d.C., este ridicat la rangul de Colonie. Pe la mijlocul secolului al III-lea, Colonia Drobetei era întinsă pe o suprafață de 60 de hectare și avea o populație de aproximativ 40.000 de locuitori. Împărații romani, chiar și în timpul abandonării Daciei, au continuat sa refacă și să întrețină unele cetăți importante de la nord de Dunăre, precum Drobeta.
<obiectiv>1449, - Piciorul Pod Traian, Drobeta Turnu Severin
Locul pentru a construi Podul lui Traian a fost ales de Apolodor din Damasc în avalul Severinului de astăzi, deoarece apele Dunării se calmau după ieșirea din defileul Cazanelor (Porțile de Fier), iar fundul albiei fluviului era suficient de încărcat cu pietre și stânci purtate din trecătoarea dintre Carpați și Balcani, un fundament extrem de stabil pentru susținerea construcției. Podul măsura 1135 de metri lungime, legând castrul Pontes de pe malul sudic (Serbia de azi) de castrul Drobeta, pe malul nordic. Aceasta din urmă devenise posesiune romană după primul război dacic (101-102 d.C).
 
Conform scrierii lui Dio Cassius (LXVIII, 13,1) podul avea aproximativ 18 metri în înălțime și 12 în lățime, cât să permită trecerea, ca pe uscat, a unei legiuni cavaliere în marș. La cele două capete ale Podului, sudic (Pontes) și nordic (Drobeta), au fost construite arcuri de triumf, porți monumentale, expresie a măreției și puterii romane imperiale.
Dio Cassius consideră că Împăratul Hadrianus (117-138) este responsabil de distrugerea parțială a podului pentru a proteja sudul Dunării de invazia triburilor roxolane și iazyge. Abandonul și distrugerea totală a podului sunt însă legate de abandonarea definitivă a Daciei (275 d.C). În timpul Renașterii, când interesul pentru operele de geniu ale Antichității erau o pasiune în Occident, regele Francisc I al Franței i-a cerut Sultanului Soliman Magnificul (care va distruge Cetatea Severinului) să- i permită demolarea unui pilon al podului pentru a afla secretul compoziției cimentului folosit. Ruinele podului au fost studiate amănunțit în perioada modernă în 1689 de către ofițerul de geniu austriac Luigi Ferdinando, conte de Marsigli, care, ținând seama de expansiunea Imperiului Habsburgic, dorea (fără să reușească) construirea unui alt pod alături de rămășițele podului lui Traian. Castrul Drobeta este primul centru urban ca importanță militară, economică și religioasă din regiunea Olteniei și al treilea centru urban din Dacia, după Sarmizegetusa și Apullum. În anul 126 d.C, sub stăpânirea Împăratului Adrian (117-138 d.C), Castrul Drobetei (14.000 de locuitori) este ridicat la rangul de Municipiu (Municipium Publium Aelium Hadrianum Drobetense), iar mai târziu, sub Împăratul Septimius Severus (193-211 d.C), în anul 193 d.C., este ridicat la rangul de Colonie. Pe la mijlocul secolului al III-lea, Colonia Drobetei era întinsă pe o suprafață de 60 de hectare și avea o populație de aproximativ 40.000 de locuitori. Împărații romani, chiar și în timpul abandonării Daciei, au continuat să refacă și să întrețină unele cetăți importante de la nord de Dunăre, precum Drobeta.
<obiectiv>1450, - Monument Cripta Eroilor, Drobeta Turnu Severin
Monument Cripta Eroilor este plasat în apropierea termelor romane ca simbol al eroilor implicați în conflictele antice.
În 1912 profesorul Al. Bărcăcilă înființează Muzeul Istoric al Liceului Traian, care se va muta în 1926 în clădirea nou construită de lângă castrul roman, clădire care, încă de la început, trebuia să adăpostească și un muzeu ce se va numi de acum Muzeul de Istorie și Etnografie din Turnu Severin.
După 1945 muzeul crește în importanță și își lărgește arealul de cercetare, fiind numit Muzeul Regiunii Porților de Fier.
La 15 mai 1972 s-a deschis muzeul în forma actuală, având două secții: istorie și științele naturii, cu un acvariu în care sunt prezentate specii de pești dunăreni.
Ulterior au mai fost create secțiile de etnografie și de artă.
Expune piese din domeniile: științele naturii (faună și floră, acvariu pentru fauna dunăreană și pești exotici), istorie - documente, arheologie (incluzând un lapidariu din epoca romană), numismatică, etnografie (port, ceramică, țesături din zonă), artă plastică românească (opere de Luchian, Petrașcu, Pallady, Tonitza, Dimitrescu, Șirato, Stoenescu, Iser, Ressu).
Secția de Istorie-Arheologie este compusă din nouă săli: - Preistorie - vestigiile vieții materiale și spirituale din cultura Schela Cladovei;
- Civilizația geto-dacică;
- Războaiele daco-romane;
- Monumente antice romane (podul de la Drobeta din anii 103 - 105); - Viața spirituală la Drobeta;
- Istorie medievală;
- Epoca modernă;
- Artă feudală românească;
 
- Epoca contemporană.
Expoziția științele naturii, inaugurată la 15 mai 1972, prezintă condițiile fizice și geografice ale Defileului Porțile de Fier (Sala I), flora și fauna terestră a Defileului Porțile de Fier (Sala II), ihtiofauna dunăreană a lacului de acumulare Porțile de Fier (acvariul), flora și fauna specifică mediului acvatic din zona Porțile de Fier (Sala III). Expoziția se încheie cu aspecte legate de cosmogonie, apariția vieții pe Pământ, dovezi paleontologice, originea și evoluția omului (Sala IV). Secția de etnografie și artă populară dispune de un patrimoniu prețios și bogat, valoros din punct de vedere documentar. Expoziția de bază prezintă în primul rând aspecte ale civilizației rurale în Mehedinți și în zona Porțile de Fier. Alături este castrul roman Drobeta.[1]
Clădirea muzeului este declarată monument istoric, fiind construită în anul 1926.
<obiectiv>1451, - Biblioteca Județeană, Drobeta Turnu Severin
Biblioteca Judeţeană din Drobeta Turnu-Severin a fost fondată în anul 1921 prin dania lui Ion Gheorghe Bibicescu, om de cultură şi guvernator al Băncii Naţionale (între anii 1914-1924).
Născut în anul 1848, la Ceneţi, în acea perioadă reşedinţa de judeţ a Mehedinţiului, Bibicescu s-a distins în viaţa publică a României ca ziarist şi economist, colaborator al lui C.A. Rosetti la “Românul”. Mai este cunoscut şi ca folclorist, dar despre acest lucru este foarte puțin cunoscut.
În data de 22 iulie 1921, Bibicescu donează propria sa
colecţie de cărţi pe care o deţinea în Bucureşti, oraşului Drobeta Turnu Severin, adăugând actului de donaţie statutul “Bibliotecii populare I. G. Bibicescu”.
Deputatul de Mehedinţi Teodor Costescu grăbeşte votarea donaţiei şi a statutului anexat ca lege. Alături de cărţi (30.000 de volume) Bibicescu donează şi o importantă colecţie de numismatică.
În anul 1925 colecţia de carte din donaţia lui Bibicescu şi-a găsit un loc stabil în Palatul Cultural construit prin finanţarea lui Theodor Costescu.
Într-o sală mare și alte trei mai mici, dar destul de spațioase, s-au așezat în dulapuri artistic executate, cărți adunate o viață întreagă cu multă trudă de marele donator.
Fondul de carte donat de către Bibicescu şi alţii Bibliotecii din Drobeta Turnu Severin este integral bun, nimic banal, totul reţine atenţia.
Piesele nu sunt vechi; cele mai multe cărţi manuscris sunt copii din secolul al XIX-lea, reproducând însă manuscrise şi texte vechi care, iniţial, au circulat în secolele XVI-XVII: cronografe, cronici, legende apocrife.
Omogenitatea tematică excepţională, precum şi valoarea istorică documentară a cărţilor donate denotă faptul că ele nu au fost achiziţionate întâmplător şi s-a mers pe firul permanenţei valorilor istorice naţionale.
Acest lucru reiese din tematica lucrărilor care tratează subiecte despre Dacia romană, Ţara Românească, Moldova şi Transilvania. Bibicescu a încercat să strângă orice notiţă, orice fapt cât de mărunt referitor la pământul românesc care se vor vrea a fi acte doveditoare a trecerii noastre pe aceste meleaguri, mărturii ale existenţei noastre în timp.
Actuala locație a Bibliotecii Județene este găzduită în casa în care a intrat Regele Carol I și a semnat prima proclamație în calitate de domnitor al României la 8 mai 1866. Evenimentul este marcat printr- o placă inaugurată la 8 iunie 1933 de către Regele Carol al II-lea.
 
<obiectiv>1452, - Muzeul de Artă, Drobeta Turnu Severin
 Clădirea care adăposteşte muzeul a fost construită de familia Sabetay, una dintre cele mai bogate şi mai renumite din zonă, prin 1890, de o echipă de arhitecți- constructori italieni. Rafinamentul si somptuozitatea interioarelor sunt valentele care îi confera alura unui palat. Cristalul venetian în glasvanduri si oglinzi dau un surplus de bogatie.
După 1971, clădirea a intrat în proprietatea Partidului Comunist Român, fiind amenajată ca reşedinţă a cuplului Nicolae si Elena Ceauşescu, iar din 1990 ea a intrat in patrimoniul Ministerului Culturii.
Muzeul de Artă se evidenţiază prin rafinamentul și somptuozitatea interioarelor, decorurile în stucaturi baroce, şi lambriuri sculptate în lemn de stejar cu frize aurite, completate de picturi murale, mozaicuri de oglinzi și vitralii. Cristalul veneţian în glasvanduri şi oglinzi, şi coloane cu capiteluri compozite. Candelabre în stil baroc sau arta 1900, lucrate din bronz aurit şi cristal de Veneţia. Mobilier baroc, stil Ludovic al XV - lea și Ludovic
al XVI-lea, şi sobe de teracotă italiană. Şi luminatoare cu vitralii la etaj.
Printre autorii celebri din sec. XIX ale căror opere sunt găzduite aici se numără Theodor Aman, Nicolae Grigorescu, Sava Hentia, Misu Popp, şi lucrări ale unor pictori din sec. XX precum Luchian, Petrascu, Pallady, Tonitza, Dimitrescu, Sirato, Stoenescu, Iser, Ressu.
Tot aici se regăsesc aproape o sută de lucrări semnate de pictorul mehedinţean Ghiata, ca şi lucrări ale unor exponente feminine ale artei, precum Rodica Maniu, Micahela Eleuteriade, Lucia Dem. Balacescu, Magdalena Radulescu, Margareta Sterian.
Sculpturile în marmură, piatră, lemn, şi bronz sunt semnate de Medrea, Baraschi, Irimescu, Jalea, Borgo Prund, Dorio Lazar, Lucaci.
Icoanele și arta decorativă religioasă, arta brâncovenească, tapiseriile şi arta decorativă modernă şi contemporană completează colecţiile muzeului.
În Palatul baroc, cum este el cunoscut, se organizează periodic expoziții cu lucrările artiștilor tezaurizați și ai pictorilor contemporani și se desfășoară manifestări culturale la care, în decursul unui an, participă peste 50.000 de persoane.
<obiectiv>1453, - Bust Gheorghe Anghel, Drobeta Turnu Severin
Gheorghe D. Anghel (născut 22 august 1904 la Drobeta Turnu Severin – decedat la 9 aprilie 1966, București) a fost un sculptor român.
La vârsta de 19 ani, dupa terminarea Școlii de băieți nr. 3 și a Liceului Traian, pleacă la București unde se înscrie la cursurile Școlii de Arte Frumoase.
După ce frecventează la Școala de Arte Frumoase din București cursurile sculptorului Dimitrie Paciurea, Anghel își definitivează formația la Paris (1924-1937) sub îndrumarea lui Antoine Injalbert. Însă adevăratele școli ale sculptorului au fost de fapt muzeele, monumentele și galeriile pariziene, fiind interesat de patrimoniul cultural medieval francez, dar și de artă sculptorilor Rodin, Bourdelle, Maillol sau Despiau.
 
Aici are ocazia să viziteze atelierul lui Brâncuși și face studii în muzee și expoziții, fiind interesat de monumentele vechii arhitecturi și sculpturi franceze.
Gustul pentru formele riguroase și expresive îi este alimentat de zestrea artistică românească primită prin lecțiile lui Paciurea, de patrimoniul cultural medieval francez, ca și de preocupările artiștilor neoclasici sau de arta unor sculptori francezi moderni ca Rodin, Bourdelle, Maillol, Despiau. Astfel de filiații culturale la care ajunge pe calea propriilor sale convingeri îl vor face să evolueze pe un alt drum decât Brâncuși.
Anghel nu respinge experiențele impresionismului în sculptură, nu consideră ca “impur” modelajul încărcat de senzații. El păstrează în portret - gen ce l-a preocupat întreaga viață - un ideal clasic, în sensul structurii durabile a ființei umane, al unei robusteți interioare de nedesmițită claritate.
Viziunea sa realistă a perenității îl face să lucreze în general în bronz și numai foarte rar în piatră (bustul lui Enescu de la Ateneul Român). Amestec de austeritate și spontaneitate, operele sale au în ele o atitudine solemnă, departe însă de grandilocvență.
Capodoperele sculpturii sale sunt statuia lui Theodor Pallady, aflată în colecția muzeului din Craiova, și statuia lui Mihai Eminescu din fața Ateneului Român.
Expozițiile personale expuse au fost:
- 1940 la Paris
- 1943 la Sala Dalles, București; - 1945 la Sala Dalles, București; - 1956 la București;
- 1966 la Sala Dalles, București; - 1967 la Craiova.
<obiectiv>1454, - Biserica Adormirea Maicii Domnului, Drobeta Turnu Severin
După ce oraşul Turnu Severin a fost reproclamat reşedinţă de judeţ, la 23 aprilie 1833, maiorul Ion Ciupagea s-a stabilit aici împreună cu soţia sa, jupâneasa Dumitrana. De numele lor se leagă şi temeluirea Bisericii “Maioreasa”. A fost ridicată la sfatul părintelui Mitrică din Cerneţi, pe atunci protoiereu. Deoarece avea o deosebită evlavie la Sfânta Fecioară, maiorul a hotărât ca biserica sa să fie sfinţită cu hramul „Adormirea Maicii Domnului”. A devenit astfel prima biserică şi singura din oraşul Turnu Severin care a fost închinată acestui mare praznic. Datorită tradiţiei populare, biserica este cunoscută şi cu numele
de „Maioreasa”, de la funcţia pe care o avusese ctitorul ei.
Biserica a fost ridicată în perioada 1842-1846 din dorinţa şi cu cheltuiala maiorului Ciupagea şi a soţiei sale. La sfinţire a fost prezent mitropolitul Nifon al Ţării Româneşti, pe atunci şi locţiitor de episcop la Râmnicu Vâlcea. Primul preot slujitor al bisericii a fost protopopul Mitrică din Cerneţi, prieten şi sfetnic apropiat al familiei de ctitori. Arhitectura iniţială a Bisericii "Maioreasa" avea trei turle: una mare deasupra naosului şi două laterale mai mici la pronaos, catapeteasma era de zid şi era împrejmuită cu un gard solid de cărămidă. Toate aceste lucruri s-au schimbat cu timpul. Aşa se face că în perioada 1871-1872 s-a desfăcut tâmpla şi s-a dărâmat zidul care separa naosul de pronaos. Vechea catapeteasmă a fost înlocuită cu una din tei, cu icoane frumos pictate de meşteri pricepuţi. Între anii 1881 şi 1884 s-a consolidat construcţia prin suprimarea celor trei turle, prin refacerea temeliei şi prin legarea cu cercuri de fier a întregii zidiri. În locul turlei centrale s-a făcut o boltă joasă, iar în locul celor două turle laterale s-a făcut o clopotniţă în stil gotic, susţinută pe patru coloane de zid masiv, în formă pătrată. În 1906, sub purtarea de grijă a preotului Iorgu Stănescu, s-a construit actualul pronaos pentru a servi serviciilor liturgice, capacitatea bisericii fiind neîncăpătoare pentru numărul mare de credincioşi care îi treceau pragul. Tot în această perioadă a fost construită şi casa parohială a bisericii. Pictura originală a fost executată în stil bizantin de vestitul zugrav Alexie din
 
Câmpulung. În 1902, după ce sfântul lăcaş a fost restaurat radical, pictura de la „Maioreasca” a căpătat o altă formă. Noua frescă a fost executată de pictorul Gheorghe Ioanid, unul dintre ucenicii marelui maestru zugrav Gheorghe Tattarescu, cel care pictase în anul 1872 Biserica Grecescu din Turnu Severin. Scenele biblice şi sfinţii din pronaos îi aparţin preotului-pictor Constantin Petrescu din Craiova. Icoanele împărăteşti (Domnul Iisus Hristos şi Maica Domnului) din pronaos şi din naos sunt anterioare picturii existente.
Din încredinţarea mitropolitului Firmilian al Olteniei, pictura Bisericii „Maioreasa” a fost restaurată în anul 1957 de pictorul Iosif Keber din Târgu Jiu, cel care a zugrăvit şi icoanele de pe tâmpla Catedralei mitropolitane „Sfântul Dumitru” din Craiova.
În 1974 biserica a fost din nou restaurată, pictura fiind recondiţionată de zugravul Nicolae Glăvan din Novaci-Gorj. Ultima restaurare a picturii a avut loc în anul 1992 şi a fost făcută de familia de pictori severineni Florica şi Eugen Papici.
<obiectiv>1455, - Monument Marius Vorvoreanu, Drobeta Turnu Severin
Inițiativa construirii Parohiei Romano-Catolice a fost lansată în 1860, pentru satisfacerea nevoilor spirituale ale comunității de această religie din oraș, însemnată ca număr și stare materială. Astfel, în 1858, comunitatea catolică din Severin număra 600 de suflete, fapt ce determină numirea unui preot stabil.
De asemenea, în anul 1860, N. A. Niculescu, fost prefect de Mehedinți, donează 2 locuri pentru construcția bisericii. Parohia Turnu Severin a fost înființată în 1861, prin numirea preotului franciscan Probus Szabo ca misionar stabil în zonă.
Intermediar între comunitatea romano-catolică și autoritățile administrative pentru construcția bisericii a fost un timp dr. Carol Davila.
Donația lui N.A. Niculescu nu a fost recunoscută de primărie decât în 1864, la intervenția autorităților centrale. În acest an încep și preparativele de ridicare a bisericii și, concomitent, a școlii comunității catolice. Divergențele dintre comunitatea catolică din oraș și Arhiepiscopia Romano-Catolică din
București, au dus la amânarea începerii construcției bisericii până în 1885.
Construcția a fost realizată în stil neogotic, biserica având următoarele dimensiuni: lungime 26 m, lățime 13 m, turla 28 m, cu o navă de 19 m lungime și 10, 5 m lățime, prezbiterul având 8, 25 m lungime și 5, 53 m lățime.
Biserica a fost terminată și sfințită în 1887 de către Paul I. Palma, Arhiepiscop de București, însoțit de Hipolit Agosto, Episcop de Nicopole.
Slujbele în noua biserică au început în 1888, iar hramul bisericii a fost fixat pe 8 decembrie („Neprihanita Zămislire”).
Între anii 1903-1904, a fost finalizată turla, înzestrată cu trei clopote. Biserica a fost grav avariată în urma bombardamentelor din timpul celui de-al doilea război mondial, dar a fost reparată ulterior.
La începutul celui de-al doilea război mondial, Parohia a primit refugiați polonezi, printre care și preoții Eduard Degorski, Ladislau Welgorski și Stanislau Skudrzyk. În bombardamentele anglo- americane dintre 15 aprilie și 23 august 1944 a fost avariată biserica, fiind distruse vitraliile, orga și plafoanele. În toamna anului 1944, Arhiepiscopul Alexandru Cisar și Parohul Robert Lenz hotărăsc refacerea bisericii. În 1958 a fost renovat exteriorul bisericii. În 1961 s-a repus în funcțiune orga, care a fost reparată de Richard Wegenstein.
Starea actuală a bisericii și a casei parohiale este foarte bună, deoarece între anii 1990-2000 s-au realizat multe lucrări.
Actualmente, Biserica Romano-Catolică constituie locul de închinăciune pentru cele 187 de familii și circa 450 de credincioși din parohia din Drobeta Turnu Severin.
 
<obiectiv>1456, - Parohia Romano-Catolică, Drobeta Turnu Severin
 Inițiativa construirii Parohiei Romano-Catolice a fost lansată în 1860, pentru satisfacerea nevoilor spirituale ale comunității de această religie din oraș, însemnată ca număr și stare materială. Astfel, în 1858, comunitatea catolică din Severin număra 600 de suflete, fapt ce determină numirea unui preot stabil.
De asemenea, în anul 1860, N. A. Niculescu, fost prefect de Mehedinți, donează 2 locuri pentru construcția bisericii. Parohia Turnu Severin a fost înființată în 1861, prin numirea preotului franciscan Probus Szabo ca misionar stabil în zonă. Intermediar între comunitatea romano-catolică și autoritățile
administrative pentru construcția bisericii a fost un timp dr. Carol Davila.
Donația lui N.A. Niculescu nu a fost recunoscută de primărie decât în 1864, la intervenția autorităților centrale. În acest an încep și preparativele de ridicare a bisericii și, concomitent, a școlii comunității catolice. Divergențele dintre comunitatea catolică din oraș și Arhiepiscopia Romano-Catolică din București, au dus la amânarea începerii construcției bisericii până în 1885.
Construcția a fost realizată în stil neogotic, biserica având următoarele dimensiuni: lungime 26 m, lățime 13 m, turla 28 m, cu o navă de 19 m lungime și 10, 5 m lățime, prezbiterul având 8, 25 m lungime și 5, 53 m lățime.
Biserica a fost terminată și sfințită în 1887 de către Paul I. Palma, Arhiepiscop de București, însoțit de Hipolit Agosto, Episcop de Nicopole.
Slujbele în noua biserică au început în 1888, iar hramul bisericii a fost fixat pe 8 decembrie („Neprihanita Zămislire”).
Între anii 1903-1904, a fost finalizată turla, înzestrată cu trei clopote. Biserica a fost grav avariată în urma bombardamentelor din timpul celui de-al doilea război mondial, dar a fost reparată ulterior.
La începutul celui de-al doilea război mondial, Parohia a primit refugiați polonezi, printre care și preoții Eduard Degorski, Ladislau Welgorski și Stanislau Skudrzyk. În bombardamentele anglo- americane dintre 15 aprilie și 23 august 1944 a fost avariată biserica, fiind distruse vitraliile, orga și plafoanele. În toamna anului 1944, Arhiepiscopul Alexandru Cisar și Parohul Robert Lenz hotărăsc refacerea bisericii. În 1958 a fost renovat exteriorul bisericii. În 1961 s-a repus în funcțiune orga, care a fost reparată de Richard Wegenstein.
Starea actuală a bisericii și a casei parohiale este foarte bună, deoarece între anii 1990-2000 s-au realizat multe lucrări.
Actualmente, Biserica Romano-Catolică constituie locul de închinăciune pentru cele 187 de familii și circa 450 de credincioși din parohia din Drobeta Turnu Severin.
<obiectiv>1457, - Sinagoga Severin, Drobeta Turnu Severin
Evreii erau stabiliţi în Cerneţi încă dinaintea întemeierii oraşului Severin, erau însă numai 12 familii şi n-aveau nici o organizaţie religioasă sau şcolară.
După întemeierea oraşului Turnu –Severin au venit, însă, mai ales de prin oraşele balcanice, mulţi evrei spanioli, iar din restul ţării sau din Austro-Ungaria, evrei de „rit German”. Comunitatea israelită din Turnu Severin s-a format în a doua jumătate a secolului al XIX-lea, din evreii de rit spaniol veniţi din Peninsula
Balcanică şi din alte părţi ale României sau din fostul Imperiu Austro-Ungar - cei de rit german.
 
Instituţii religioase s-au înfiinţat însă numai la Turnu Severin, după ce le-au fost consfinţite drepturile de împământenire, în urma războiului din 1877 - 1878. În oraşul Turnu-Severin, evreii existenţi aparţineau celor două rituri: spaniol şi german. Comunitatea de rit Spaniol număra 64 familii, care însumau 64 bărbaţi, 78 femei, 40 de fete şi 17 copii. Comunitatea de rit German număra 82 membrii cotizanţi şi 176 suflete.
În ceea ce priveşte starea de prosperitate, este de reţinut că după război numărul lor s-a sporit cu mult faţă de ceea ce era mai înainte. Numărul lor era în continuă creştere – fie prin naşteri, fie prin venirea din alte părţi, făcând anual cuceriri noi în comerţul oraşului.
În anul 1881, la 7 Iunie, comunitatea israelită-germană, prin reprezentanţii ei Ignat Sorunger şi Iacob Weiss, cer permisiunea de a construi un templu pe plaţul cu nr. 217, culoarea albastră, în centrul oraşului.
Sinagoga a fost construită, dar cele două ramuri evreieşti - de rit spaniol şi de rit german - au rămas în continuare despărţite.
Sinagoga era formată dintr-un singur corp de clădire de plan dreptunghiular. Faţada era neogotică, dar în partea superioară a acesteia apărea o friză de triforii de stil neoromanic. Interiorul avea un aspect bazilical cu trei nave încălecate de tribune cu arcade în formă de triforii, iar tavanul era casetat, în spirit neorenascentist. Chivotul plasat în partea răsăriteană a edificiului era în formă de absidă semicirculară.
În urmă cu câţiva ani, singurul lăcaş de cult evreiesc din Drobeta-Turnu Severin a fost transformat în cabinet notarial şi de avocatură, după ce Federaţia Comunităţii Evreilor din România a vândut clădirea familiei Ilinca. Potrivit Direcţiei de Statistică Mehedinţi, în judeţul Mehedinţi mai trăiesc acum 11 evrei. În perioada exodului evreiesc în Israel, mulţi dintre ei au plecat din Mehedinţi, astfel încât după 1996 nu s-a mai consemnat oficial comunitatea.
<obiectiv>1458, - Portul Severin, Drobeta Turnu Severin
Informații despre Portul Severin pot fi regăsite încă din secolul al XVIII-lea. După stăpânirea Olteniei (1718-1741), când avuseseră deja intenția să zidească pe același loc al Severinului de astăzi orașul “Carolina”, austriecii erau din nou prezenți în zonă încă din 1829 (Tratatul de la Adrianopol), construind deja în dreptul viitorului oraș, portul și în 1850, Șantierul naval necesar întreținerii vapoarelor confruntate cu străbaterea dificilă a cataractelor și stâncilor defileului Porților de Fier. În anul 1841, capitala județului se mută de la Cerneți la Turnu Severin. Cu acest prilej se mută Prefectura, Tribunalul și Poliția. Industria
modernă, instalațiile portuare, șantierul naval dau avânt la o dezvoltare economică în regiune fără precedent.
Începând cu 1859 Șantierul de reparații navale se transformǎ în Șantier naval.
Fiind un port industrial principal la Dunăre, în condițiile libertății comerțului, Turnu-Severin a facilitat pătrunderea capitalului austriac și occidental impulsionând schimbul de valori materiale necesare dezvoltării economice a României moderne.
Pe 8 mai 1866 prințul Carol I debarcă la Severin pentru a prelua conducerea României. Patru ani mai târziu, în 1870, primită în portul Severinului cu mare fast, pășește pentru prima oară pe pământul României, Regina Elisabeta (1843-1916).
În 1890 ia ființă la Turnu Severin Serviciul Fluvial Român pe Dunăre (SFR). Pentru dezvoltarea traficului fluvial propriu, în 1893, statul român cumpără de la Societatea Austriacă de Navigație cu Aburi pe Dunăre (DDSG) șantierul naval.
 
În 1914, cu un număr de 700 de muncitori, Șantierul Naval severinean este cel mai mare șantier fluvial din țară, și unul dintre cele mai importante șantiere de pe întreaga Dunăre, aici construindu-se cele mai mari vase fluviale ale țării: „Principele Carol”, „Giurgiu”, „Călărași”, „Domnul Tudor”. În anul 1915 este înființată Căpitănia Portului (până în 1990).
La 1918, în urma negocierilor dintre Alexandru Marghiloman și Contele Ottokar Czernin (ministrul de externe al Austro-Ungariei), șantierul naval din Turnu-Severin este arendat pe timp de 40 de ani Puterilor Centale, la expirarea termenului putându-se face o nouă arendare. La 12 Octombrie 1918, 13 vase din flotila dunăreană austro-ungară primesc ordin de staționare în portul Severinului, în vederea asigurării retragerii armatelor austro-germane din Balcani, operație care se va incheia la 28 octombrie 1918.
La 14 iulie 1945 este înființată SovRomtransport, Societate de navigație româno-sovietică de tip SovRom, care are ca scop exploatarea în comun a mijloacelor și resurselor de transport ale Statului Român, în vederea plății datoriei de război către Uniunea Sovietică. Constituirea SovRomtransport (desfințată în 1954) are loc în contextul armistițiului încheiat în 1944 de România cu Uniunea Sovietică. Urmare a acestui fapt, partea română va contribui cu închirierea gratuită către Uniunea Sovierică a Șantierelui naval din Turnu-Severin, Constanța și Brăila, cargourile sovietice aflându-se într-un stadiu avansat de uzură, necesitând reparații constante.
Astăzi, portul Severin se află în coordonarea Companiei Naționale Administrația Porturilor Dunării Fluviale SA Giurgiu, fiind un port de tip fluvial, permițând acostarea barjelor de până la 3000 de tone.
<obiectiv>1459, - Monument Carol I, Drobeta Turnu Severin
Informații despre Portul Severin pot fi regăsite încă din secolul al XVIII-lea. După stăpânirea Olteniei (1718-1741), când avuseseră deja intenția să zidească pe același loc al Severinului de astăzi orașul “Carolina”, austriecii erau din nou prezenți în zonă încă din 1829 (Tratatul de la Adrianopol), construind deja în dreptul viitorului oraș, portul și în 1850, Șantierul naval necesar întreținerii vapoarelor confruntate cu străbaterea dificilă a cataractelor și stâncilor defileului Porților de Fier. Pe 8 mai 1866 prințul Carol I debarcă la Severin pentru a prelua conducerea României. Pe chei se afla o mulțime de oameni, dar nu pentru a-i ura
bun venit acestui pasageri, ci pentru că era Duminica Rusaliilor, iar lumea ieșise la plimbare.
O zi mai târziu, pe 10 mai, după un obositor drum făcut cu poștalionul, călătorul intră în București în uralele mulțimii care de această dată se adunase pentru el. În acel moment avea să înceapă una dintre cele mai importante perioade din istoria României, cea a domniei lui Carol I.
Patru ani mai târziu, în 1870, primită în portul Severinului cu mare fast, pășește pentru prima oară pe pământul României, Regina Elisabeta (1843-1916).
La 8 mai 1939, Regele Carol al II-lea și fiul său, Marele Voievod de Alba Iulia, Mihai, sunt prezenți la Turnu-Severin, unde dezvelesc lespedea comemorativă pe locul unde Carol I a pus piciorul, pentru prima dată, pe pământ românesc.
În cei 48 de ani ai domniei sale (cea mai lungă domnie din istoria statelor românești), Carol I a obținut independența țării, datorită căreia i-a și crescut imens prestigiul, a redresat economia, a dotat România cu o serie de instituții specifice statului modern și a pus bazele unei dinastii. A construit în munții Carpați castelul Peleș, care a rămas și acum una dintre cele mai vizitate atracții turistice ale țării. După războiul ruso-turc (1877-1878), România a câștigat Dobrogea (dar a pierdut sudul Basarabiei), iar Carol a dispus ridicarea podului peste Dunăre, între Fetești și Cernavodă, care să lege noua provincie de restul țării.
 
Astăzi, portul Severin se află în coordonarea Companiei Naționale Administrația Porturilor Dunării Fluviale SA Giurgiu, fiind un port de tip fluvial, permițând acostarea barjelor de până la 3000 de tone.
<obiectiv>1460, - Monumentul Marinarilor, Drobeta Turnu Severin
La 13 iunie 2013 este inaugurat monumentul In memoriam Dizivionului Onoare și Patrie, închinat eroilor martiri marinari care au luptat în Cel De-al Doilea Război Mondial (23 august 1944 – 12 mai 1945).
Pentru comemorarea eroilor martiri marinari în fiecare an, la 15 august, cu ocazia Zilei Marinarilor și Marinei Române, se depun coroane de flori la Monumentul marinarilor.
Implicarea directă a orașului în Cel De-al Doilea Război Mondial a început la 15 aprilie 1944, (în noaptea de Paști), când este efectuat primul bombardament al aviației anglo- americane asupra Severinului. Cu ocazia bombardamentelor din 15 și 16 aprilie, sunt lovite grav portul, instalațiile portuare, gara, regimentul, aerodromul și parțial orașul, distrugerile fiind apreciabile: tancuri cu benzină incendiate, parcul de vagoane și locomotive distrus în proporție de 2/3. De la 15 aprilie până la 22 august 1944, forțele aeriene anglo-americane efectuează asupra Severinului un număr de 11 bombardamente. Bombardamentele din 6 mai și, respectiv, 6 iunie 1944, au fost și ele extrem de violente din cauza numărului mare de bombardiere folosite. Scopul bombardamentelor asupra Severinului urmărea deopotrivă distrugerea concentrării de refugiați civili, universitari și industriali sosiți din Bucovina și Moldova dar, si din punct de vedere militar, blocarea legăturii
economice și militare nevralgice, esențiale, dintre trupele germane din România și cele din Balcani, inclusiv Ungaria (împiedicarea aprovizionării cu petrol și alte materiale logistice esențiale continuării războiului).
La 5 septembrie 1944, trupele de avangardă ale Armatei a 6-a sovietice de blindate ale Frontului 2 Ucrainean comandate de Mareșalul Tolbuhin, ajung lângă Severin. La 6 septembrie Turnu-Severin este ocupat. Artileria germană din Cladova (oraș vecin din Iugoslavia) bombardează intens Severinul și zona severineană. La 30 septembrie 1944, dirijându-se împotriva retragerii trupelor germane ale grupului de Armate E din Grecia, conduse de Generalul Baron von Weichs și Generalul Alexander Löhr, Armatele 57 și 46 sovietice ale Frontului 2 ucrainean (Tolbuhin) forțează Dunărea la Schela Cladovei, în amonte de Turnu-Severin, înaintând spre Belgrad și, respectiv, Sofia.
La 14 iulie 1945 este înființată SovRomtransport, Societate de navigație româno-sovietică de tip SovRom, care are ca scop exploatarea în comun a mijloacelor și resurselor de transport ale Statului Român, în vederea plății datoriei de război către Uniunea Sovietică. Constituirea SovRomtransport (desfințată în 1954) are loc în contextul armistițiului încheiat în 1944 de România cu Uniunea Sovietică. Urmare a acestui fapt, partea română va contribui cu închirierea gratuită către Uniunea Sovierică a Șantierelui naval din Turnu-Severin, Constanța și Brăila, cargourile sovietice aflându-se într-un stadiu avansat de uzură, necesitând reparații constante.
Din pricina foametei provocate de seceta teribilă din 1946, în ziua de 15 martie 1947, sub deviza guvernului Petru Groza, "Faceți loc în casa voastră unui copil din Moldova", în gara din Turnu- Severin sosesc 500 de copii, mulți sugari, însoțiți de mame, unele rămase văduve. Locuitorii orașului au rămas un exemplu în cronicile vremii pentru solidaritatea manifestată cu acest prilej.
 
<obiectiv>1461, - Casa Matache, Drobeta Turnu Severin
Casa Matache a fost construită la începutul secolului XX, având-o ca proprietar pe Matache Ana Zoia. Ulterior casa a fost naționalizată având mai multe utilizări printre care și Policlinică. În anul 2000 clădirea a fost retrocedată familiei Matache. În anul 2010, clădirea a fost renovată, fiind dedicată sediului instituției Hidroserv S.A. Investiția aferentă renovării a fost de 1 milion de euro, vizând conservarea în totalitate a arhitecturii monumentului istoric, parte a patrimoniului cultural al Mehedințiului.
Societatea de Servicii Hidroenergetice
Hidroserv S.A. Sucursala Porțile de Fier a fost înființată în anul 1972, odată cu începerea lucrărilor de reparații la primul agregat al Hidrocentralei Porțile de Fier I, funcționând în cadrul sistemului hidroenergetic Porțile de Fier până în august 2002, când în baza Hotărârii Guvernului privind reorganizarea societătii de producere a
energiei electrice, a devenit S.C. Hidroserv Bistrița S.A.
Sucursala Porțile de Fier realizează lucrări de reparații și întreținere pentru 8 hidrocentrale, în care sunt montate 24 de hidroagregate, cu o putere instalată de 1.660,17 MW, reprezentand 26,1% din puterea instalata in centralele hidroelectrice administrate de Hidroelectrica.
Sucursala execută lucrări de reparații, întreținere și modernizare la hidroagregate, instalații energetice și hidromecanice, asigurând întreaga gamă de activități necesare, inclusiv reparația paletelor turbinelor respectiv acoperirea zonelor cu cavitație, având în dotare echipamente de pulverizare termică și sudare cu procedee moderne tip WIG respectiv MIG.
S.S.H. HIDROSERV S.A. Sucursala Porțile de Fier execută lucrări de construcții și confecții metalice, inclusiv protectie anticorozivă, sablare și acoperiri protectoare anticorozive, folosind procedee de sudare și tăiere moderne, procedeu MIG-MAG sursa de tip sinergic, procedeu WIG, sursă de tip invertor AC-DC, procedeu MMA cu sursa de tip invertor, scobire arc aer, cu proceduri de sudare omologate folosind sudori autorizați pe o gama foarte largă de domenii si procedee de sudare. Sucursala execută lucrări de alimentări cu apă și rețele de ulei sub presiune, conducte de oțel slab aliat și aliate, respectiv polietilenă de înaltă densitate, având în dotare echipamente de sudare performante, manuală cu electrod învelit wig, mig-mag, cu sudori autorizați pe domeniile și pe procedeele enumerate, folosind proceduri de sudare omologate de ISCIR și ISIM Timișoara.
<obiectiv>1462, - Biserica Sfântul Ilie Tesviteanul, Drobeta Turnu Severin
Piatra de temelie a Bisericii Sfântul Ilie Tesviteanul a fost pusă în 1991, lucrările începând în 1992. Ele au fost întrerupte o perioadă, fiind reluate din anul 1998, actualmente construcţia aflându-se deja la acoperiş, turla de pe pronaos zidindu-se în întregime. Sfântul locaş este proiectat în stilul neobizantin, va avea o suprafaţă de 500 metri pătraţi şi două turle de 18 şi respectiv 26 metri înălţime.
Până la terminarea construirii bisericii celei noi, slujba se oficiază într-o construcţie provizorie, ce
  
este cunoscută de severineni ca ,,Biserica de carton". În jurul bisericii se intenţionează amenajarea unui parc de către primăria oraşului, ce se va numi Parcul Tineretului.
“Biserica de carton”, numită astfel deoarece materialul principal din care a fost construită este cartonul, pereții sunt fiind în totalitate din carton, sustinuți de “șipci” metalice late pe partea centrală pentru a nu se îndoi. Oficial biserica a primit numele de Sfântul Ilie Tesviteanul, în 1990, anul în care a fost asamblată. Scopul bisericii era de a aduna credincioșii din cartierul Crihala la slujbe.
În anul 1990 Primăria din Drobeta-Turnu Severin a donat bisericii o suprafață de 1500 mp, intenția reprezentanților bisericii era să construiască o Catedrală. Construcțiile au început în anul 1992, atunci fiind săpată fundația, care a rămas la acest nivel pe parcursul a 7 ani din lipsă de fonduri. În 1998 au turnat o mică parte din fundația bisericii (din beton), lucrările fiind sistate din nou.
Secretariatul de stat pentru Culte a intervenit în anul 2003, oferind ajutor bisericii în valoare de 20.000 de lei pentru finalizare. Fondurile au fost folosite pentru platforma din beton, s-a construit subsolul și au fost ridicate zidurile. Apoi a urmat un alt ajutor de 20.000 de lei de la aceeași sursă, iar biserica a fost înălțată 4,5 metri.
În 2006 biserica a fost din nou finanțată cu 25.000 de lei. Astfel au ridicat biserica la 8 metri înălțime. Cel mai apropiat spital de biserică, respectiv cartierul Crihala, se află la o distanță de aproximativ 8 km, fiind vorba de Spitalul Județean. Cea mai apropiată unitate de învățământ este la 4 km.
La această parohie funcţionează de curând şi un grup de tineri numit A. T. O. S. (Adunarea Tinerilor Ortodocşi din Severin), ce are întâlniri în fiecare duminică seara şi care organizează activităţi religios- educative pentru tineri.
<obiectiv>1463, - Muzeul Parohial, Eșelnița
Muzeul Parohial Eșelnița s-a constituit în perioada 1990-1996, grație preotului paroh Sever Negrescu și a donatorilor.
Cuprinde bunuri de patrimoniu de excepțională valoare, provenind de la vetrele fostelor sate și biserici aflate de-a lungul Defileului Dunării: Tisovița, Plavisevița și Ogradena înghițite de ape, precum și a celor strămutate Dubova și Eșelnița, odată cu construirea Sistemului Hidroenergetic și de Navigație Porțile de Fier 1.
Din colecția de icoane două se disting prin apariția Dunării în cadru. Unică și cu o puternică simbolistică este icoana Maicii
Domnului cu pruncul Iisus, înveșmântată în ie românească și purtând în mână dreaptă o floare de crin. Icoana provine de la biserica din Ogradena și este datată în prima jumătate a sec. XVIII. Cea de-a doua este lucrată în fir de aur pe goblen și îl reprezintă pe Mântuitorul Hristos, la picioarele căruia se văd fluviul Dunărea și o luntre cu pescari.
De la vechea Mănăstire Mraconia se păstrează ușile împărătești și o candela.
Cărți filigranate, manuscrise miniaturate, potire de argint, pisanii, un opaiț dacic și celelalte obiecte încărcate de vechime și de duhul apei, au inspirat pe preotul muzeograf să le strângă și să le reașeze sub numele “Muzeul din ape”.
Muzeul Parohial, păstrează importante mărturii despre viața ierarhului Iosif Traian Bădescu, Episcop de Caransebeș, primul episcop bănățean, a cărui activitate a rămas în conștiința tuturor ca fiind rodnică și trainică atât din punct de vedere spiritual, cât și administrativ. Episcopul a lasat prin testament să fie înmormântat în satul în care a copilărit, Eșelnița și unde tatăl său a păstorit ca preot vreme de 50 ani.
 
Prima atestare documentară a localității Eșelnița este datată la 25 februarie 1484 într-un act prin care Matei Corvin îi donează lui Iacob Gârlișteanu o serie de moșii, printre care și cea de la Eșelnița. Localitatea Eşelniţa, relativ nouă ca aşezare a renăscut în urma strămutărilor din anii 1976-1982. În noua sa alcătuire a regrupat în totalitate populația localității Ogradena și parțial populația strămutată din alte localități.
Comuna Eșelnița de azi, datorită strămutării locuitorilor din Eșelnița veche și Ogradea în urma construirii barajului Porţile de Fier I, este situată în depresiunea formată de valea râului Eșelnița, mărginită de dealuri, continuând spre sud până în golful format de confluența râului Eșelnița cu fluviul Dunărea și ajungând spre vest până în Cazanele Mici - zona Mraconia.
<obiectiv>1464, - Biserica Sf. Calinic, Fântâna Domnească
Se crede că biserica a fost inițial ridicată în localitatea Văgiulești, din județul Gorj, în anul 1785, pe spezele stolnicului Constantin Strâmbeanu. Există și o altă variantă, cea a aducerii ei din Maramureș, mai puțin probabilă, inspirată probabil de arhitectura atipică pentru bisericile de lemn din Oltenia: turn înalt, cu galerie închisă, flancat de patru turnulețe, fleșă ascuțită.
În anul 1889, la inițiativa prințesei Zoe Brâncoveanu, a fost reparată și repictată. În anul 1910 a fost mutată de prințul Anton Bibescu pe moșia sa din Corcova. În 1948, după naționalizarea conacului și moșiei prințului, biserica a fost folosită ca depozit al I.A.S.-lui din localitate, iar apoi ca și grajd pentru vite. Biserica a fost salvată de la ruinare de avocatul Constantin V. Robescu, juristul I.A.S.-ului din Corcova, care, în 1969, în plin regim comunist, a primit aprobarea Departamentului Cultelor
de a folosi materialul lemnos recuperabil și de a reclădi biserica în satul său, Fântâna Domnească. Lucrările de reconstrucție, terminate în 1977, au fost realizate de meșteri lemnari din zonă: Gheorghe Rădoi din Fântâna Domnească, Iosif Dăescu și Ion Ciucă din satul vecin Mijarca. Acoperișul din șindrilă a fost realizat de un meșter din Munții Apuseni.
În prezent, cum în localitatea Fântâna Domnească mai există un lăcaș de cult, biserica este folosită ca și capelă funerară în cimitirul din marginea de est a localității. Biserica a fost resfințită în data de 19 octombrie 2008 de Episcopul Severinului și Strehaiei.
Anton Bibescu a fost un prinț român, născut într-o familie veche de boieri. A fost avocat, diplomat și scriitor. Înaintea Primului război mondial prințul Anton a fost întâi atașat, apoi însărcinat de afaceri al legației României la Londra și în 1918 intrase în cercul fostului prim-ministru liberal Henry Asquith. Antoine și-a continuat cariera diplomatică la Washington (1920-1926) și Madrid (1927-1931). Anii celui de al doilea război mondial i-a petrecut în România unde soția lui a murit în 1945, iar când proprietățile i-au fost confiscate de comuniști a părăsit țara, fără a se mai reîntoarce vreodată. În autobiografia ei, Enid Bagnold povestește cum a trecut peste Canalul Mânecii argintăria lui Bibescu. Anton Bibescu a decedat la data de 2 septembrie 1951.
<obiectiv>1465, - Mănăstirea Gura Motrului, Gura Motrului
Mănăstirea Gura Motrului se află zidită aproape de un vechi schit monahal.
Potrivit tradiției locului, schitul cel vechi ar fi fost zidit de Sfântul Cuvios Nicodim cel Sfințit, cândva pe la sfârșitul secolului al XIV-lea. Bisericuța de lemn și cele câteva chilii
  
ale schitului erau înconjurate de o podgorie (viță-de-vie), păstrată pentru o vreme, în partea sudică a mănăstirii actuale. Până nu demult, podgoria era numită "via Sfântului". La rândul lui, izvorul din apropierea mănăstirii se numește, până astăzi, "Izvorul Sfântului Nicodim". Deși tradițiile locale sunt foarte puternice, de la vechiul schit nu s-au aflat nici documente, nici urme arheologice sau obiecte de cult.
Într-un hrisov al voievodului Neagoe Basarab, dat în ziua de 13 ianuarie 1519, se menționează faptul că la Gura Motrului există deja o mănăstire bine zidită, închinată Sfintei Cuvioase Parascheva, pe care o ridicase "jupân Harvat", mare logofăt al domnitorului. Pentru întreținerea proprie, mănăstirea din Gura Motrului a primit moșii în satele Susita și Grosieri.
Între anii 1642-1643, mănăstirea din Gura Motrului va fi rezidită, din temelie, de către Matei Basarab, domnitorul Țării Românești. Deși acest lucru nu a rămas consemnat nicăieri, drept dovadă avem mărturia patriarhului Partenie al Constantinopolului, care, în jurul anului 1640, spune despre această mănăstire ca, "fiind veche și uitată de mulți ani și de tot stricată, Matei Basarab au ridicat-o din temelie cu multă cheltuială și strădanie și au înnoit-o cu multe sfinte vase și danii mișcătoare".
În anul 1653, biserica centrală a mănăstirii a fost rezidită, din temelie, de către marele vornic Preda Brâncoveanu.
Biserica cea mare a Mănăstirii Gura Motrului a fost zugrăvită în frescă între anii 1702-1704, pe cheltuiala Sfântului Constantin Brâncoveanu.
Mai târziu, în anul 1852, pictura bisericii a fost refăcută, pe cheltuiala domnitorului Barbu Știrbei Vodă, precum și prin osteneala arhimandritului Eufrosim Poteca, starețul mănăstirii. Frescele originale au fost acoperite cu un strat protector, peste care s-au așternut fresce noi. Acest lucru este consemnat și el, într-o pisanie așezată în pridvor: "Această reparație a zugrăvelii, după stilul original, s-a facut cu bunăvoința Înălțimei sale Barbu D. Știrbei, prințul stăpânitor a toată Țara Românească, slobozind cheltuiala din Casa Centrală, și prin osardia Cuviosiei sale, arhimandritul Eufrosin Poteca, eugumenul acestei Sfinte Mănăstiri de la Gura Motrului, la anul 1852, zugrav Nita Stoenescu."
<obiectiv>1466, - Biserica Adormirea Maicii Domnului, Gura Văii
Biserica Adormirea Maicii Domnului din localitatea Gura Văii a fost construită în secolul XX ca urmare a nevoii localnicilor de a avea un locaș de cult. Aceasta a fost realizată cu sprijinul .
Gura Văii este o localitate componentă a municipiului Drobeta-Turnu Severin din Oltenia. Aici s-a construit complexul hidrotehnic de la Porțile de Fier I.
Hidrocentrala Porțile de Fier I este cea mai mare hidrocentrală de pe fluviul Dunărea și are o putere instalată de 1080 MW. În aval există și hidrocentrala Porțile de Fier II, cu puterea instalată de 250 MW. Ambele hidrocentrale sunt exploatate în parteneriat cu partea sârbă, centralele română și sârbă la Porțile de Fier I cumulând 2160 MW, iar cele de la Porțile de Fier II cumulând 500 MW; capacitatea maximă a turbinelor este de 8700 m3/s. Centrala Porțile de Fier I este amplasată la 15 km amonte de orașul Drobeta Turnu-Severin, iar centrala Porțile de Fier II la 60 km în aval.
Navigația pe Dunăre este asigurată prin ecluze realizate pe ambele maluri la ambele obiective, ele având împreună o capacitate de trafic de 52.4 milioane tone/an pentru ecluzarea pe câte un sens și 37.2 milioane
tone/an pentru ecluzarea în ambele sensuri.
Sistemul Porțile de Fier I este una din cele mai mari construcții hidrotehnice din Europa și cea mai mare de pe Dunăre. Lacul său de acumulare cu un volum de peste 2200 milioane mc se întinde de la baraj până la confluența cu râul Tisa. Lacul cuprinde în principal zona Defileului Dunării, cel mai mare defileu din Europa, cuprins între localitațile Baziaș și Orșova. Zona Porțile de Fier are un bogat potențial arheologic, istoric și turistic. Pentru protejarea habitatului său natural deosebit, regiunea defileului Dunării a fost inclusă in Parcul Natural Porțile de Fier.
 
Regiunea Defileului Dunării reprezintă una din cele mai pitorești și atractive zone turistice, atât prin frumusețile naturale ale regiunii cât și prin monumentele istorice datând din perioada Imperiului Roman. Ruinele castrului roman Drobeta și ale podului construit de împăratul roman Traian peste Dunăre sunt numai câteva din atracțiile oferite de Muzeul Porțile de Fier din orașul Drobeta Turnu- Severin.
<obiectiv>1467, - Biserica Sfântul Gheorghe, Hinova
Parohia Hinova este formată din trei mahalale – Seliștea, Urziștea și Rudaria, numit așa deoarece este formată numai din meșteri de postavi, albii, linguri și fuse. Cele doua mahalale Urziștea și Rudaria sunt despărțite de mahalaua Saliștea de pârâul numit până în anul 1965 când i s-a betonat albia, apa tulbure.
Biserica parohiei Hinova, zidită din cărămida arsă și temelia de piatră, are formă de cruce și acoperită cu tablă, având hramul Sfântul Gheorghe.
Biserica s-a zidit între anii 1900-1904 pe locul bisericuței vechi din bârne, ce avea hramul Sfântul Nicolae. Această bisericuță a fost adusă din satul bătrân Calateu în satul cel nou din Valea Dunării-Hinova în anul 1845 conform notei document găsită scrisă pe una din foile liturghierului vechi și anume “Liturghia ce slujesc preoții din acest sat cu hramul Sfântul Nicolae și care acum s-a mutat aici în Valea Dunării 1845 noiembrie 8. Dumitru Draghici ot Hinova”.
Inițiativa construirii bisericii a fost luată prin stăruința Pr.
Slujitor al parohiei Ion Hinovescu decedat, ajutat de un comitet care a ajutat la strângerea de fonduri de la enoriașii parohiei și din satele vecine și la
terminarea întregii lucrări.
Biserica s-a sfințit în anul 1904 de către Pr. Sfințitul Episcop al Râmnicului D. D. Antim.
Pictura bisericii este cea inițială în ulei “stil Tătărescu” și a fost executată în anul 1903 de către pictorul diplomat din Severin Frederich Waidingher.
Biserica Sfântul Gheorghe este biserica parohiei Hinovei ce are un număr de 400 de familii.
Hinova este o comună în județul Mehedinți, Oltenia, România, formată din satele Bistrița, Cârjei, Hinova (reședința) și Ostrovu Corbului.
Conform recensământului efectuat în 2011, populația comunei Hinova se ridică la 2.849 de locuitori, în scădere față de recensământul anterior din 2002, când se înregistraseră 2.865 de locuitori.
Majoritatea locuitorilor sunt români (97,72%). Pentru 2,18% din populație, apartenența etnică nu este cunoscută. Din punct de vedere confesional, majoritatea locuitorilor sunt ortodocși (96,49%). Pentru 2,18% din populație, nu este cunoscută apartenența confesională.
<obiectiv>1468, - Mănăstirea Mraconia
Mănăstirea Mraconia a fost ridicată pe locul unui fost punct de observație și dirijare a vaselor de pe Dunăre, căci datorită arhitecturii reliefului, prin îngustimea din loc în loc a defileului nu putea avea loc trecerea simultană a două vase. Aceste îngustări și lărgiri maxime ale fluviului au primit numele de „cazanele Dunării”.
Locul pe care a fost ridicată aceasta se numea “la balon”, datorită punctului de observație de acolo.
  
Mănăstirea Mraconia a fost cunoscută și ca mănăstirea din Valea Dunării sau de la Ogradena Veche, o comună din apropiere. Cuvântul „mraconia” înseamnă „loc ascuns” sau „apă întunecată”.
Actuala mănăstire este ridicată pe locul fostei mănăstiri Mraconia, ridicată în valea cu același nume. Mănăstirea inițială a fost ridicată în anul 1523 sub jurisdicția Episcopiei de la Varset de către dregătorul regiunii de graniță a Caransebeșului și Lugojului, banul Nicola Gârlișteanu. Biserica a primit hramul Sfântului Prooroc Ilie.
După unele mărturii documentare, mănăstirea Mraconia a existat încă de pe la jumătatea secolului al XV-lea. Se crede că a fost ctitorită în anul 1453 și refăcută după anul 1800. Atestată documentar de la 1453, Mănăstirea Mraconia este distrusă în timpul războiului ruso-austro-turc dintre anii 1787 și 1792, fiind refăcută și demolată din nou în 1968.
Astfel, renumitul cronicar Nicolae Stoica din Hațeg, fost protopop al Mehadiei, scria într-o cronică din anul 1829 ca „de frica turcilor, și îndeosebi după bătălia nefericită de la Varna și după ocuparea Constantinopolului în 1453, călugării de la Mraconia s-au refugiat la Orșova”.
Deși în decursul timpului mănăstirea Mraconia a fost degradată și dărâmată, în anul 1788 aceasta era încă locuită, iar în anul 1800, tencuiala interioară înca era vizibilă.
În anul 1823 s-a găsit, între ruinele mănăstirii, sigiliul vechiului locaș care prezintă inscripția în limba slavonă: „Peceat mănăstirea Lubostinie Hram Uspenia Presvistaia Bogaraditi Leto 1735.” O altă descoperire a fost făcută în anul 1853, când s-a mai găsit sub ruine o icoană a Maicii Domnului, dusă mai târziu la o expoziție din Viena de pictorul Victor Schram din Munchen.
Ca urmare a constituirii unui Comitet de acțiune, din anul 1931 s-a început reconstruirea mănăstirii și, datorită activității intense a monahului Alexe Udrea, în anul 1947 s-a ajuns la ridicarea din nou a bisericii și acoperirea ei cu șindrilă.
Construirea hidrocentralei de la Porțile de Fier I realizată în anul 1967 a făcut ca așezământul să fie demolat, ruinele sale fiind inundate de apele Dunării. Mănăstirea nu a mai primit dreptul de a fi reconstruită în alt loc. Datorită soartei sale, aceasta a ajuns să fie cunoscută sub numele „Mănăstirea de sub ape, Mraconia”.
După anul 1989, Mitropolia Olteniei a avut inițiativa reînființării Mănăstirii Mraconia. În anul 1993 se pune piatra de temelie a noii biserici, iar în anul 1995, cu binecuvântarea P.S. Nestor Vornicescu și cu aprobarea Sfântului Sinod, se reînființează acest așezământ.
Biserica este din zid de cărămidă, în formă de cruce. Este compartimentată în altar, naos, pronaos și pridvor deschis. Mănăstirea Mraconia are o obște de călugări.
De la biserica inițială, care acum se află sub apele Dunării, se mai păstrează doar ușile împărătești și o candela – în muzeul parohial de la Eșelnița.
<obiectiv>1469, - Monument Eroi România Mare
Monumentul a fost ridicat în cinstea eroilor căzuți pe înălțimile Alion în octombrie 1916, fiind inaugurat la 1 decembrie 1993, după 75 de ani de la făurirea României Mari.
Primul Război Mondial a însemnat pentru România realizarea idealului naţional, întregirea neamului. Acest deziderat s-a realizat pe câmpul de luptă, când armata română a dat dovadă de un înalt patriotism. Participarea României la Primul Război Mondial cuprinde totalitatea măsurilor și acțiunilor de ordin politic, diplomatic și militar desfășurate de statul român, singur sau împreună cu aliații, între 28 iulie 1914 și 11 noiembrie 1918, în vederea atingerii scopului politic principal al participării la război - realizarea statului național unitar român.
Din punct de vedere al statutului de beligeranță, România a fost pe rând: țară neutră în perioada 28 iulie 1914 - 27 august 1916, țară beligerantă de partea Antantei în perioada 27 august 1916 - 27 noiembrie 1917, în stare de armistițiu în perioada 27 noiembrie 1917 - 7 mai 1918, țară necombatantă în perioada 7 mai1918 - 9 noiembrie
 
1918, țară beligerantă de partea Antantei în perioada 9 noiembrie 1918 - 11 noiembrie 1918.
În anul 1916, înainte ca România să intre în Primul Război Mondial de partea Aliaţilor, generalul Ion Drăgălina a fost numit comandant al Diviziei I de Infanterie, aflată la Turnu Severin. Trupele diviziei acopereau o distanţă mare din frontiera de vest a României, de la izvoarele Argeşului până la Calafat. Divizia sa a luptat cu curaj, în august 1916, la Orşova şi pe valea râului Cerna. După ce a atacat în dimineaţa zilei de 15 august 1916 la Porţile de Fier, trupele române aflate sub comanda generalului Drăgălina au reuşit, la 19 august, să ocupe culmile muntoase Alion, Ozoina şi Dranic, eliberând în zilele următoare oraşul Orşova. Ofensiva germano-austro-ungară a fost stopată până la începutul lunii octombrie, Divizia I reuşind să-şi menţină poziţiile.
În cadrul planului ofensiv al Marelui Cartier General, Divizia I, aflată sub comanda generalului Ion Drăgălina şi care îşi avea comandamentul la Turnu Severin, urma să execute o operaţiune locală în valea Dunării şi Cernei cu misiunea de a pune stăpânire pe Orşova, pe defileele Cernei la nord de Mehadia şi pe înălţimile ce domină Valea Cernei spre vest, se arată în volumul de documente-anexe “România în primul război mondial 1916-1919” – Bucureşti (1934).
Faţă de această situaţie comandantul diviziei hotărăşte să atace poziţia inamică apărată de Brigada 145 mixtă, de la vârful Cocoşului până la Dunăre pentru a ocupa Valea Cernei.
Evenimentele se precipită, prilej cu care generalul Drăgălina este numit în funcţia de Comandant al Armatei I-a şi numai după câteva zile va cădea eroic pe câmpul de luptă fără să mai poată participa la măreţul eveniment pentru care a militat atât de mult.
<obiectiv>1470, - Monument Porțile de Fier
Sistemul Porţile de Fier I este una din cele mai mari construcţii hidrotehnice din Europa şi cea mai mare de pe Dunăre, cu o putere instalată de 2235 de MW. Lacul său de acumulare cu un volum de peste 2200 milioane mc se întinde de la baraj până la confluenţa cu râul Tisa.
În anul 1956, prin hotărârile adoptate la Bucureşti şi Brioni s-a decis utilizarea uriaşului potenţial hidroenergetic comun al Dunării în interesul ambelor ţări prin realizarea unei hidrocentrale în sectorul Porţile de Fier.
În perioada 1956-1960, Institutul de Studii şi Proiectări Hidroenergetice (ISPH) Bucureşti şi Institutul Energoprojeckt Belgrad au elaborat un Memoriu tehnico-economic prin care au propus amenajarea şi utilizarea potenţialului hidroenergetic al sectorului comun prin două sisteme hidroenergetice şi de navigaţie amplasate în profilul Gura Văii – Sip km D 943 în prima etapă şi în profilul din zona Gura Văii. Raduievat în etapa următoare. Guvernele celor două ţări au aprobat Memoriul în anul 1960.
Toate documentele privind proiectarea, execuţia, obligaţiile reciproce şi exploatarea cuprinse în Acord şi Convenţii au fost semnate la 30 noiembrie 1963 de către conducătorii celor două state. Avea să fie cel mai ambiţios proiect de exploatare a potenţialului hidroenergetic al Dunării, dar şi de mbunătăţire a navigaţiei şi de control al inundaţiilor. A fost prima colaborare transfrontalieră dintre România şi Serbia.
Cele două părţi au convenit ca atât costurile, cât şi rezultatele să fie împărţite în mod egal. Prin Acordul din anul 1963 s-a prevăzut construirea obiectivului astfel încât să permită exploatarea cu nivelul biefului amonte variabil până la cota de 69,50 mdMA, iar regimul iniţial de exploatare de lungă durată adoptat a fost cel cu cota maximă la gura Nerei de 68,00 mdMA.
Astfel, la 1 ianuarie 1964 a fost înfiinţată Întreprinderea Centrala Hidroelectrica (I.C.H.) Porţile de Fier, având ca obiect de activitate supravegherea lucrărilor de investiţii pentru realizarea Sistemului Hidroenergetic şi de Navigaţie (S.H.E.N.) Porţile de Fier. Pe 27 iulie 1964, primii 20 de angajaţi sub conducerea inginerului Gheorghe Andrei Sălăgean au venit de la Argeş cu trei camioane încărcate cu corturi şi cazarmament. Acestora aveau să li se alăture rând pe rând muncitori de la barajele Bicaz şi
 
Bistriţa. Aşa a început ridicarea coloniilor muncitoreşti. Inaugurarea începerii execuţiei Sistemului Hidroenergetic şi de Navigaţie Porţile de Fier I a avut loc la 7 septembrie 1964.
Pentru un asemenea colos era nevoie de forţă de muncă pe măsură. Aşa se face că în zonă au venit muncitori din toate colţurile ţării, dar în mod special din Moldova şi Ardeal. Au fost cazaţi în colonia muncitorească de la Gura Văii şi în Drobeta Turnu Severin. Oamenii au venit atraşi de salariile bune, iar o parte au fost detaşaţi de la alte baraje din ţară. Cea mai mare parte din ei au rămas pentru totdeauna pe aceste meleaguri.Şi-au întemeiat familii aici şi au muncit toată viaţa până la pensionare la hidrocentrală.
<obiectiv>1471, - Muzeul Porțile de Fier
Sistemul Hidroenergetic şi de Navigaţie Porţile de Fier I, simbol al energeticii româneşti, rod al colaborării româno-iugoslave, a fost inaugurat la 16 mai 1972. Muzeul Hidrocentralei Porţile de Fier I s-a deschis în 1976, prezentând caracteristicile generale ale Dunării, datele hidrologice, mărturii materiale ale aşezărilor umane din zonă. Începerea oficială a lucrărilor la Sistemul Hidroenergetic şi de Navigaţie Porţile de Fier I a avut loc la 7 septembrie 1964. Această construcţie este simetrică şi identică, având două centrale hidroelectrice despărţite de barajul
deversor, cu o lungime de 441 m şi 14 guri deversoare, înălţimea barajului fiind de 74 m.
Lacul de acumulare format are peste 2 miliarde metri cubi apă şi o lungime de 120 km. Trecerea vapoarelor se face prin cele două ecluze construite simetric faţă de axul barajului. Sistemul de ecluzare este în două trepte după principiul vaselor comunicante (diferenţa de nivel a apei este de 30 m). Înainte de construirea Hidrocentralei de la Porţile de Fier I, Colectivul complex al Academiei Române a făcut cercetări complexe în zona viitorului lac de acumulare Porţile de Fier I.
O parte din aceste cercetări au fost valorificate în cadrul expoziţiei. Zona Defileului Porţile de Fier a fost locuită încă din paleolitic. Cercetările au stabilit că aici s-au dezvoltat două culturi arheologice noi: Schela Cladovei în epipaleolitic şi Insula Banului în prima epocă a fierului. Expoziţia ilustrează faptul că aceste comunităţi umane au locuit aceasta zonă de acum 30.000 de ani până în zilele noastre. Acest lucru este demonstrat de o bogată ceramică aparţinând diferitelor culturi arheologice.
Zona aceasta a fost disputată de-a lungul secolelor de puterile militare care au acţionat pe acest segment al Dunării. În epoca romană, această zonă a jucat un rol important. Întărită cu numeroase fortificaţii, aceasta a constituit baza de pornire a luptei împotriva statului dac. Pentru a putea controla regiunea, romanii au construit un drum pe malul sudic al Dunarii, adesea tăiat în piatră, iar pe fluviu şi-au trimis o flotă militară. Armele de foc prezente în expoziţie sugerează lupta dusă de populaţia locală, ajutată de numeroase fortificaţii împotriva năvălitorilor. Primul aşezământ monahal din Ţara Românească a fost organizat în jurul Mănăstirii Vodiţa. Construită de călugărul sârb Nicodim în secolul al XIV-lea, aceasta a constituit un focar al ortodoxiei, care se opunea penetraţiei catolicismului în zonă.
În urma formării lacului de acumulare au fost strămutate 7 localităţi pe malul sârbesc şi 10 localităţi pe malul românesc (Orşova, Ada-Kaleh, Ogradena, Vârciorova, Tisoviţa, Plavişeviţa etc.). Incursiunea în Muzeul de la Hidrocentrala Porţile de Fier I se încheie cu coborârea în Sala turbinelor, unde se pot admira cele 6 turbine Kaplan, cu o putere instalată a fiecareia de 194,5 MW. Greutatea unei turbine este de 3680 t. Axul turbinei are o lungime de 18 m şi 71,5 rotaţii pe minut. La capătul inferior al acestuia se găseşte asamblat butucul cu cele 6 pale (20 t fiecare pală. Rotorul generatorului are 600 t greutate şi 14 m diametru. Căderea medie de apă este de 27,5 m, iar debitul necesar fiecărei turbine este de 800 m3/s.
Curentul produs de turbine trece la cele 6 transformatoare ridicătoare de putere, apoi este transmis la staţiile de conexiune. Hidrocentrala de la Porţile de Fier I este cea mai mare din România, producând 50% din hidroenergia ţării.
 
<obiectiv>1472, - Palatul Gheorghe Pleșa, Obârșia de Câmp
 Castelului Pleșa din Obârșia de Câmp a fost construit în 1892 de boierul Gheorghe Pleșa în stilul castelelor de pe Valea Loirei.
Legenda locului spune că tatăl boierului Gheorghe Pleșa, cojocarul satului pe timpul Imperiului Otoman, oferea găzduire reprezentantului turc care venea să strângă birurile din zonă. Într-o noapte, tatăl viitorului boier, văzând sacii de galbeni stralucitori, i-a pus gând rău turcului. Când acesta a apucat drumul către Istanbul, cojocarul împreună cu câțiva amici l-au urmărit, iar într-o noapte l-au omorât și i-au furat sacii de galbeni.
La puțin timp, cojocarul a cumpărat peste 500 de hectare de pământ în Obârșia de Câmp și în Cetatea- Dolj. Unul dintre cei doi fii ai săi, Gheorghe Pleșa, beneficiind de o avere impresionantă din partea tatălui, a hotărât să-și facă studiile și să trăiască în Franța. Aici a fost licențiat în Drept și tot aici ar fi trăit singura poveste de dragoste. Gheorghe Pleșa a promis bogatei franțuzoaice cu care urma să se căsătorească un castel “măreț și aparte”, acoperit cu monede de aur. În 1882, Castelul Pleșa era gata să-i primească pe îndrăgostiți.
Toate piesele componente ale clădirii au fost construite în Italia și transportate cu vasele până în Portul Gruia, de unde țăranii din zonă le-au adus până la Obârșia de Câmp cu carele în așa-numita „corvoadă”, aici constructorii doar îmbinându-le. Decorațiile interioare au fost executate de o adevarată pleiadă de pictori specialiști din întreaga lume, ceva asemănător găsindu-se astăzi doar pe Valea Loirei în Franța. Coloanele din marmură, scările din lemn sculptat, șemineul și oglinzile venețiene dădeau castelului un adevărat aer franțuzesc. Picturile, bibelourile și biblioteca impunătoare se spune că erau unice. Unică în Romania de atunci era și centrala termică pe lemne ce asigura căldura în camere prin intermediul țevilor și caloriferelor masive ce se pot vedea și la ora actuală. Din fața castelului nu lipsea nici fântâna arteziană. Construcția a fost prevăzută și cu balcoane de marmură pe toate cele patru laturi. Numai că franțuzoaica a refuzat căsătoria cu boierul Pleșa, deoarece castelul nu avea WC-uri interioare, iar acoperișul nu era făcut cu monede de aur. Stăpânul a murit la 90 de ani, în Franța, necăsătorit. Fără moștenitori, castelul a rămas al nimănui.
În anul 1948, Castelul Pleșa a trecut în folosința unui SMT, aici fiind birourile tuturor secțiilor din zona de sud a județului. Neputând face față cheltuielilor de întreținere a clădirii, SMT-ul renunță la acest sediu prin anul 1971, castelul rămânând „în grija primăriei”. Dispariția obiectelor de interior a început însă după 1972. La acea vreme acolo erau cazați muncitorii și militarii care erau aduși pentru muncile câmpului. Au dispărut bibelourile, oglinzile venețiene, piesele de interior și chiar biblioteca. În momentul de față, imobilul a fost concesionat pe 49 de ani unui investitor ce urmează să îl refacă.
<obiectiv>1473, - Biserica Sfântul Nicolae, Obârșia de Câmp
Denumirea de Obârșia de Câmp este de origine slavă și vine de la așezarea acestui sat pe locul unde se întâlnesc multe izvoare, care au fost canalizate între timp și amenajate de către locuitori pentru piscicultură și agrement.
Comuna este compusă din doua sate, Izimșa și Obârșia de Câmp, este situată la 65 km S-E de Drobeta Turnu-Severin, la 25 de km de gara Maglavit și 5 km de comuna Cujmir.
 
Documentele găsite în arhiva parohiei sau la Institutul Național al Monumentelor Istorice ne oferă date sumare despre biserică.
Din aceste documente reiese că în centrul satului Obârșia de Câmp se înalță biserica cu hramul ”Sfântul Nicolae”. Începută în anul 1802 și terminată în anul 1812, biserica este ctitorie a familiei boierești Gănescu Ilie.
Biserica ”Sfântul Nicolae” are un plan dreptunghiular, fără turle sau abside laterale, terminată spre răsărit cu o absidă semicirculară la interior și poligonală la exterior. Corpul bisericii care închide spațiul ritual propriu-zis este de mici dimensiuni, ea măsurând la interior 16,80 m lungime, 5,76 m lățime și o înălțime în naos de 7,26 m.
În biserică nu mai există niciun fel de pisanie. Deși nu s-a mai păstrat pisania, din documentele existente în arhiva Institutului Național al Monumentelor Istorice, în ”Fișa de monument” alcătuită în anul 1963 se cunoaște textul ei: „Acestă sfântă biserică cu hramul Sfantul Ierarh Nicolae s-a zidit din temelie în anul 1802 de boierul Ioan Gănescu. Prin munca și cheltuiala credincioșilor din comuna Obârșia de Câmp, s-au făcut mici reparații în anul 1913, iar în anul 1953 s-au făcut reparații generale.”
Biserica a primit la interior o decorație pictată realizată în tehnica „a fresco”. Date despre autorul picturii nu se cunosc, numele acestuia nefiind consemnat în pisanie. La intervențiile din anii 1913 și 1956 se stie că pictura „s-a spalat” și apoi a fost integrată. În prezent se lucrează la restaurarea picturii.
Un element ce a produs o schimbare în planul bisericii a fost adăugarea unui pridvor deschis pe fațada de vest a bisericii. În niciun document păstrat nu este consemnată data construirii pridvorului. Nu se știe dacă la origini în locul lui a existat ceva, dar în anul 1936, într-o fotografie de arhivă, intrarea este protejata de o copertină realizată din lemn și acoperită cu tablă.
Din fișa monumentului realizată de arh. Iancu Atănăsescu în anul 1963 ne mai parvin o serie de informații: adăugarea unui nou soclu, despre sistemul de acoperire și boltire al bisericii, ce a fost modificat între anii 1958 și 1902.
Bisericii i s-a mai adaugat în anul 2002 un trotuar din ciment, iar în 2004 pardoseala din scandură de brad existentă în anul 1963, extrem de deteriorată, a fost înlocuită cu o pardoseală din gresie colorată. Clopotnița este separat în curtea bisericii, zidită în anul 1933, de către enoriașul Gheorghe Popescu (Berbec), cu o temelie din beton, restul din lemn și acoperiș din tablă. Clopotnița a fost și ea modificată, în prezent fiind o construcție în întregime metalică.
În incinta bisericii, în anul 2003 a fost ridicat un Monument al eroilor dedicat eroilor din cele două războaie mondiale.
<obiectiv>1474, - Statuie Mihai Eminescu, Orșova
Mihai Eminescu (născut Mihail Eminovici; născut la 15 ianuarie 1850, Botoșani – decedat la 15 iunie 1889, București) a fost un poet, prozator și jurnalist român, socotit de cititorii români și de critica literară postumă drept cea mai importantă voce poetică din literatura română.
Receptiv la romantismele europene de secol XVIII și XIX, a asimilat viziunile poetice occidentale, creația sa aparținând unui romantism literar relativ întârziat. În momentul în care Mihai Eminescu a recuperat temele tradiționale ale Romantismului european, gustul pentru trecut și pasiunea pentru istoria națională, căreia a dorit chiar să-i construiască un Pantheon de voievozi, nostalgia regresivă pentru copilărie, melancolia și cultivarea stărilor depresive, întoarcerea în natură etc., poezia europeană descoperea paradigma modernismului, prin Charles Baudelaire sau Stephane Mallarme, bunăoară.
Poetul avea o bună educație filosofică, opera sa poetică fiind influențată de marile sisteme filosofice ale epocii sale, de filosofia antică, de la Heraclit la Platon, de marile sisteme de gândire ale
 
romantismului, de teoriile lui Arthur Schopenhauer, Immanuel Kant (de altfel Eminescu a lucrat o vreme la traducerea tratatului acestuia Critica rațiunii pure, la îndemnul lui Titu Maiorescu, cel care îi ceruse să-și ia doctoratul în filosofia lui Kant la Universitatea din Berlin, plan nefinalizat pînă la urmă) și de teoriile lui Hegel.
Rădăcina ideologică principală a gândirii sale economice sau politice era conservatoare; prin articolele sale publicate mai ales în perioada în care a lucrat la Timpul a reușit să-i deranjeze pe câțiva lideri importanți din acest mare partid care au lansat sloganul, celebru în epocă, „Ia mai opriți-l pe Eminescu ăsta!”. Publicistica eminesciană oferă cititorilor o radiografie a vieții politice, parlamentare sau guvernamentale din acea epocă; în plus ziaristul era la nevoie și cronicar literar sau teatral, scria despre viața mondenă sau despre evenimente de mai mică importanță, fiind un veritabil cronicar al momentului.
Eminescu a fost activ în societatea politico-literară Junimea, și a lucrat ca redactor la Timpul, ziarul oficial al Partidului Conservator. A publicat primul său poem la vârsta de 16 ani, iar la 19 ani a plecat să studieze la Viena. Manuscrisele poetului Mihai Eminescu, 46 de volume, aproximativ 14.000 de file, au fost dăruite Academiei Române de Titu Maiorescu, în ședinta din 25 ianuarie 1902.
Eminescu a fost internat în 3 februarie 1889 la spitalul Mărcuța din București și apoi a fost transportat la sanatoriul Caritas. În data de 15 iunie 1889, în jurul orei 4 dimineața, poetul a murit în sanatoriul doctorului Șuțu. În 17 iunie Eminescu a fost înmormântat la umbra unui tei din cimitirul Bellu din București. A fost ales post-mortem (28 octombrie 1948) membru al Academiei Române.
<obiectiv>1475, - Far Orșova, Orșova
Construcții înalte prevăzute în partea superioară cu surse de lumină puternică, farurile au fost vreme îndelungată singurele mijloace fixe pentru asigurarea navigației. De-a lungul timpului, au fost înlocuite de sistemele electronice de navigare.
Orșova este situat pe malul lacului de acumulare Porțile de Fier I de pe Dunăre, în zona de vărsare a râului Cerna în Dunăre. La recensământul din 2002, populația orașului era de 12. 967 locuitori.
Ca urmare a realizării lacului de acumulare Porțile de Fier I, vechea vatră a orașului a fost inundată în 1970, iar populația a fost strămutată pe un nou amplasament, incluzând terasele Dunării și ale Cernei și versantul de sud al Munților Almăjului, unde s-a construit un oraș complet nou (1966-1971), care a înglobat și satele Jupalnic, Tufari și Coramnic.
A făcut parte din provincia romană Dacia. În arealul localității au fost descoperite urmele castrului roman Dierna, care a fost ridicat la rang de municipiu în anul 193.
Localitatea a fost menționată în Gesta Hungarorum sub numele Urscia, cu ocazia luptelor românilor conduși de Glad împotriva triburilor maghiare în anul 934. Denumirea de Urscia este disputată cu localitatea sârbeasca Vârșeț dar sârbii consideră totuși că numele Vârșeț este sigur sârbesc.
Subiect de dispută între principele muntean Litovoi și Regatul Ungariei, localitatea rămâne o vreme în posesia domnitorilor munteni, trecând însă o dată cu numirea lui Iancu de Hunedoara, ca ban al Severinului, în posesie maghiară.
În anul 1524 cetatea Orșova (inclusiv localitatea) a fost cucerită de turci și stăpânită de aceștia până în anul 1688. Din anul 1664 Orșova a devenit centru administrativ al unui sangeac.
 
În anul 1688 localitatea a fost cucerită de austrieci iar în 1768 a devenit sediul unui garnizoane de graniță austriece, atacată și distrusă în 1819 de Tudor Vladimirescu în urma unui incident de graniță româno-austriac.
În anul 1916 așezarea a fost ocupată pentru scurt timp (august-septembrie) de armata română, respinsă și înfrântă în contraofensiva condusă de generalul Erich von Falkenhayn.
În anul 1919 fostul comitat Caraș-Severin a intrat în componența Regatului României.
În anul 1923 Orșova a fost declarată oraș.
Cu ocazia reformei administrative din anul 1968 a fost trecută în componența județului Mehedinți.
<obiectiv>1476, - Monumentul Eroilor, Orșova
Între 26-28 august 1944 au avut loc lupte de eliberare a Orșovei din al doilea război mondial. Luptele au continuat până la 30 august 1944 pentru eliberarea defileului Orșova – Severin. În luna septembrie 1944 au loc luptele de apărare a Defileului Dunării în fața inamicului ce declanșase ofensiva de-a lungul întregului defileu.
Al Doilea Război Mondial a fost un conflict armat generalizat, la mijlocul secolului al XX-lea, care a mistuit
cea mai mare parte a globului, fiind considerat cel mai mare și mai ucigător război neîntrerupt din istoria omenirii. A fost prima oară când un număr de descoperiri tehnice noi, incluzând bomba atomică, au fost folosite la scară largă împotriva militarilor și civililor, deopotrivă. Al Doilea Război Mondial a provocat moartea directă sau indirectă a peste 70 de milioane de oameni, aproximativ 3% din populația mondială de la acea vreme. În plus, multe alte persoane au fost rănite grav, au căpătat infirmități pe viață datorită armelor de foc, bombardamentelor clasice sau nucleare, sau datorită experiențelor militare și medicale inumane la care au fost supuși.
S-a estimat că acest război a costat mai mulți bani și resurse decât toate celelalte războaie la un loc, 1.000 de miliarde de dolari la valoarea din 1945, fără a se pune la socoteală sumele cheltuite pentru reconstrucția de după război.
Majoritatea istoricilor apreciază că Al Doilea Război Mondial a început la 1 septembrie 1939, odată cu invadarea Poloniei de către Germania, ceea ce a atras în conflict Franța, Anglia și Commonwealth- ul. Unii dintre istorici consideră că atacarea Chinei de către Japonia (7 iulie 1937) marchează începutul conflictului mondial. Uniunea Sovietică, ce anexase partea răsăriteană a Poloniei în 1939, a declanșat un război separat cu Finlanda și a fost, la rândul ei, atacată de Germania Nazistă, în iunie 1941. Statele Unite ale Americii a intrat în conflict în decembrie 1941, după Atacul de la Pearl Harbour. Războiul s-a sfârșit în 1945, când toate puterile Axei au fost înfrânte.
Principalele teatre de război au fost Oceanul Atlantic, Europa Apuseană și Răsăriteană, Marea Mediterană, Africa de nord, Orientul Mijlociu, Oceanul Pacific și Asia de sud-est și China. În Europa, războiul s-a încheiat odată cu capitularea necondiționată a Germaniei naziste, la 8 mai 1945, dar a continuat în Asia până la capitularea Japoniei - 15 august 1945.
La 22 iunie 1941, România a intrat în război, alături de Germania, împotriva URSS, în vederea reîntregirii teritoriului său. Au fost angajate în operațiunile militare efectivele celor două armate, care totalizau 12 divizii de infanterie, o divizie blindată și 6 brigăzi independente, precum și aviația militară (672 de avioane, dintre care 219 de bombardament și 146 de vânătoare).
 
<obiectiv>1477, - Monumentul Dezrădăcinați 1950, Orșova
 Deportările în Bărăgan au fost o acțiune de amploare de „dislocare” întreprinsă în anii 1950 de regimul comunist din România, cu scopul de a reloca forțat în Câmpia Bărăganului populația care locuia pe o rază de aproximativ 25 km de granița cu Iugoslavia, din județele Timiș, Caraș-Severin și Mehedinți, în urma conflictului izbucnit între Stalinși liderul comunist de la Belgrad, Iosip Broz Tito. Spațiul de 25 km de-a lungul frontierei iugoslave se întindea între
satele Beba Veche (județul Timiș) și Gruia (județul Mehedinți), acoperind un număr de 203 localități. Au fost deportate și persoane de pe insula Ada Kaleh. În 1956 deportații s-au întors la locurile lor natale.
În acea noapte (18 spre 19 iunie 1951), care a rămas în memoria bănățenilor și nu numai drept “Rusaliile negre”, 12.791 de familii din 3 județe ale României (Timiș, Caraș-Severin și Mehedinți), însumând 40.230 de persoane, au fost îmbarcate în 2.656 de vagoane de tren și 6.211 de autocamioane cu destinația Bărăgan.
Unul din pretextele uneia din cele mai mari drame ale satului românesc a fost legat de asigurarea securității la granița cu Iugoslavia, în contextul răcirii relațiilor dintre regimul stalinist din România și cel comunist condus de mareșalul Iosif Broz Tito.
A fost pusă în mișcare cea mai amplă acțiune de deportare din istoria contemporană a României, după deportarea germanilor din România în Uniunea Sovietică, întreprinsă în ianuarie 1945.
Un număr de 12791 de familii, respectiv 40320 de persoane, din 258 de localități situate în apropierea frontierei cu Iugoslavia, în actualele județe Timiș, Caraș-Severin și Mehedinți, au fost ridicate din căminele lor și deportate în Bărăgan. Au fost duși români, germani, sârbi, bulgari, refugiați din Basarabia și Nordul Bucovinei, aromâni.
Cetățenii supuși deportărilor erau cuprinși în trei mari grupe. În prima categorie intrau funcționari epurați, militari deblocați, liber-profesioniștii. A doua categorie, cea mai numeroasă, era constituită din cetățeni originari din Basarabia și din Bucovina de Nord, din cetățeni de origine macedoneană, chiaburi, cârciumari, foști industriași sau moșieri. Din cea de-a treia grupă făceau parte cei care avuseseră la activ o condamnare pentru o infracțiune politică sau trecerea frauduloasă a frontierei sau pentru o infracțiune de drept comun gravă, precum sabotajul economic, delapidarea sau tâlhăria.
În urma deportărilor în Bărăgan, 1.731 de deportați, printre care 175 de copii, au murit în perioada 1951-1956.
În 1990, la Timișoara a fost înființată Asociația Foștilor Deportați în Bărăgan.
Asociația Foștilor Deportați în Bărăgan, din Timișoara, împreună cu Asociația Foștilor Detinuți Politici, din Turnu Severin, și-au asumat printre altele și rolul de administrare a memoriei deportării prin editare de cărți, arhivare de documente, instalarea de monumente și organizarea periodică de simpozioane și comemorări.

<obiectiv>1478, - Biserica Sfântul Nicolae, Orșova
Biserica din Orșova este amintită prima dată la anul la 1660, de către un călător turc, Evlija Celebi. Acesta scria că în “orașul” Orșova “ghiaurii” (creștinii) “au și o biserica a lor”. Este prima amintire a bisericii care va purta mai târziu hramul “Sfântului Nicolae cel Sarac”, ea fiind regăsită apoi pe hărți militare din secolul al XVIII-lea.
Tot în secolul al XVIII-lea, cronicarul Nicolae Stoica de Hațeg scria că după 1730 în Orsova Veche s-a ridicat aici și o mănăstire catolică cu călugări. Dar aceștia au plecat definitiv de aici, spre interiorul Imperiului Austriac, în anul 1737, îndată după izbucnirea noului război Austro- otoman.
Prima biserică din piatra și zidărie s-a construit, probabil, în anul 1746, în anul 1790 profesorul Daniil Laitin din Orșova scriind că, deja, “românii din Orșova au o biserică și o școala a lor”. La începutul secolului al XIX- ea biserica este dotată cu primele ei clopote, primul în anul 1808 fiind turnat la Timișoara, cel de al doilea, din anul 1811, la Graz.
Biserica nouă, monumentală, una dintre cele mai mari din zonă, apare pe planul Orșovei realizat în anul 1816 de căpitanul Johan von Pavici, pe latura vestică a spațiului sau de protecție figurând și locuințele-chilii pentru cei ce deserveau biserica și școala. Tot în aceste încăperi a funcționat mai târziu școala și a locuit învățătorul.
Sfințirea bisericii a avut loc la 18 septembrie 1817, fiind săvârșită de episcopul Varsetului, Petru Ivanovici Vidac.
Biserica aceasta a fost descrisă, în anul 1841, de către calatorul Hans Christian Andersen, care scria că “bula de aramă a turlei bisericii strălucește în soare”. Apoi, în anul 1849, ea apare și într-o gravură care ilustrează volumul “Le Danube illustré...” de Bartelett-Sazerac.
În această biserică slujba religioasă se făcea în limbile română și sârbă. Deoarece românii erau 70% din credincioși, iar sârbii 30%, în anul 1871, o comisie mixtă a stabilit părțile din Sf. Liturghie care vor fi făcute în limba română și care în limba sârbă. Învoiala a rămas în vigoare până la sfârșitul Primului Război Mondial.
În anul 1896, bisericia a fost complet renovată. A fost modificată și reacoperită cu cupru turla, forma ei rămănând neschimbată până la strămutare, ba chiar și în orașul nou. Tot cu acea ocazie cele două clopote construite la începutul veacului au fost mutate din clopotnița exterioară în turla bisericii. Clopotele acestea au fost rechiziționate în anii Primului Război Mondial, de către autoritățile austro- ungare.
Între anii 1924-1926 s-a trecut la restaurarea completa a bisericii, în primul an fiind înlăturată întreaga tencuială interioară până la cărămidă și aplicându-se o tencuială nouă. De asemenea, s-a lucrat și la întărirea fundației bisericii și pardoselii, ocazie cu care s-a găsit cripta cu sicrie și oase din vechiul cimitir aflat în jurul bisericii.
Ca urmare a strămutării orașului, între anii 1968-1970 biserica veche și casele care îi aparțineau au fost demolate, iar între anii 1969-1970 s-a construit biserica din Orșova-Sud tot cu hramul “Sf. Nicolae”. Noua construcție respectă planurile vechii biserici, declarată monument istoric. Sfințirea noii biserici a avut loc la 10 octombrie 1971. Între anii 1982-1984 s-a realizat noua pictură a bisericii. Sfințirea picturii bisericii a fost săvârșită la 20 octombrie 1985.
 
<obiectiv>1479, - Biserica Romano-Catolică, Orșova
 Dacă mergem înapoi în timp în anii 1970, ne imaginăm o perioadă extrem de neprietenoasă cu religia. Erau vremuri în care bisericile se dărâmau, nicidecum nu se construiau altele noi. Dar cum în 1972 aveam pe Clisura Dunării un mare baraj aproape finalizat, baraj care avea să inunde 13 localități, iar comunitățile catolice din zonă (și erau destule pe vremea aceea, fie că vorbim de germani (șvabi), maghiari, cehi sau alte naționalități) rămâneau fără lăcaș de cult în Orșova, s-a permis construirea acestei biserici. Un alt motiv care a contribuit decisiv a fost sponsorizarea în totalitate a construirii unei noi biserici de către asociația Caritas din
Freiburg (Germania).
Arhitectul a fost un german din România, Hans Fackelmann. Proiectul a fost realizat de către Iprotim Timișoara, iar cel care a pictat Calea Crucii este pictorul timișorean Gabriel Popa. Pictura este realizată cu acuareală pe pânză și lemn.
Luminatorul este în formă de cruce. Lumina lui Hristos pătrunde prin el, iar în față, la altar, găsim tabernaculul cu lumina veșnică și trupul lui Hristos, cel cu care se împărtășesc credincioșii la slujbele zilnice.
În Biserica Romano-Catolică din Orșova, Calea Crucii este cu adevărat deosebită. Nu sunt tocmai acele tablouri tradiționale, ci unele moderne. Pictorul a transpus în ele și alte personaje în afară de cele tradiționale. În scena 1 din Drumul Crucii, cel în galben este Lenin. Lenin a preluat teoria marxistă și spunea „Credința este ca un opium pentru oameni„. El a fost împotriva credinței, motiv pentru care este pictat cu spatele la scenă.
Dacă în prima scenă Hristos este colorat, în următoarele, este doar creionat. Așa este mai ușor să îi citim pe chip ororile trăite.
În tabloul 12 o avem pictată pe Nadia Comăneci, marea gimanstă română. Ea a luat cele 6 medalii de aur la olimpiadă în momentul în care s-a pictat Drumul Crucii din această biserică. Dacă mai e cineva care nu știe asta, Nadia Comănesci este singura gimnastă din istorie care a luat la o olimpiadă nota 10 pe linie. Gimnasta e pictată la piciorele lui Iisus, iar scena vrea să sugereze talentul uriaș necesar pentru o așa performanță, întocmai ca și la Iisus.
În ultimul tablou de pe partea stângă îl avem pe Hristos după înviere. Acolo apare un alt personaj contemporan: John Lennon, celebrul cântăreț. El este prezentat ca paralelă între noutatea adusă muzicii de Lenon și noutatea învierii în credința lui Iisus Hristos. Tot în acea scenă, ultimul personaj inclus este tocmai preotul din biserica de la Orșova, cel care a activat mulți ani și după moarta sa a fost înlocuit de prezentul preot croat. Rețineți și că predica se ține în 4 limbi: române, germană, cehă și maghiară. Este un bun exemplu al conviețuirii mai multor naționalități în același oraș.
<obiectiv>1480, - Biserica Grecescu, Drobeta Turnu Severin
Biserica “Sfântul Ioan Botezătorul”, cunoscută și cu numele ctitorilor ei – „Grecescu”, este situată în apropierea fostului spital ce a purtat, de asemenea, numele de “Spitalul Grecescu”.
Inițial ctitorul intenționase să construiască biserica în centrul orașului și să o numească “Episcopia Severinului”, fapt ce nu s-a materializat pentru motivul că autoritățile timpului au refuzat atribuirea terenului pe care urma să se construiască biserica, iar boierul Ioan Stoian Grecescu, negustor
 
de vite, a început să construiască spitalul cu materialul destinat inițial bisericii, în anul 1866.
Dorința de a construi și o biserică a fost totuși împlinită dupa ce s-au obținut, cu mari eforturi, și doua platuri -1214 și 1215 – lângă incinta spitalului care se construia.
Lucrările s-au desfășurat după planurile arhitectului Enderle din București, au fost supravegheate de ing. Iulian Simion și Popovici și au continuat cu repeziciune, dar în anul 1873, decedând Ion Stoian și Ioana Grecescu, lucrările s-au desfășurat până la terminare datorită sprijinului nepoților testamentari ai ctitorului.
Biserica este în formă de cruce după planurile arhitectului Enderle după modelul mănăstirii Curtea de Argeș. La intrare se află un vestibul urmat de naos, pronaos și altar despărțite de arce. De asemenea, biserica are două turle deschise și două turle în spirală din beton.
Încă de la punerea pietrei de temelie, ctitorul Grecescu a primit declarația oferită din partea familiei Poenaru pentru suma de 1000 galbeni austrieci în vederea picturii care a fost realizată în stilul neorenascentist, în tehnica ulei, de către un pictor cunoscut în epocă – Gh. Tătărascu.
Pictura a fost spălată și restaurată în mai multe rânduri, astfel: în anul 1898 de pictorul profesor Al. Resmeriță, în anul 1908 de pictorul Theodor Zarma, în anul 1938 de pictorul D. Norocea, iar în anul 1965 de către pictorul Traian Trestioreanu, după care s-a făcut resfințirea bisericii de către I .P. S. Mitropolit Firmilian Arhiepiscop al Craiovei și Mitropolitul Olteniei.
De asemenea, în anul 1917 trupele germane de ocupație au luat tabla de aramă, iar în anul 1944 acoperișul și învelitoarea au suferit stricăciuni de la bombardamentul aviației anglo-americane, de fiecare dată făcându-se reparațiile cuvenite.
Lucrări de reparații – consolidare s-au făcut după cutremurul din anul 1977 de către meșteri și ingineri de la Întreprinderile de construcții existente la acea data în oraș.
Biserica nu are sfinte moaște și până la începerea noii catedrale a orașului a avut, din anul 1885, un statut de catedrală, acordat formal de Consiliul orașului din acel an datorită faptului că prima catedrală – Biserica „Adormirea Maicii Domnului”, numită ,,Maioreasa” – era în stare ruinată în anul 1885.
<obiectiv>1481, - Biserica Sfântul Andrei, Drobeta Turnu Severin
Piatra de temelie a bisericii a fost pusă în 21 noiembrie 2008, având la bază decizia Episcopiei Severinului și Strehaiei. Construcția a început în anul 2012.
Forma bisericii este una de cruce, fiind printre puținele lăcașuri de cult din oraș cu această arhitectură.
Andrei a fost un apostol al lui Iisus din Nazaret, frate cu Simon Petru. Evanghelia după Ioan menționează că Andrei ar fi fost mai întâi ucenic al lui Ioan Botezătorul, care i-ar fi recomandat să-l urmeze pe Iisus. Conform aceleiași evanghelii, Andrei l-ar fi dus pe fratele său Simon Petru la Iisus, spunându-i că l-a
găsit pe Mesia. De aici provine caracterizarea lui Andrei ca „cel dintâi chemat”.
În enumerările apostolilor Andrei este menționat mereu între primii patru. Cu toate acestea, nu se numără printre cei trei pe care Iisus i-a tratat în anumite situații ca pe cei mai apropiați ai săi (Petru, Iacob și Ioan).
Conform Evangheliei după Ioan cei doi frați, Simon Petru și Andrei, erau originari din Betsaida, localitate situată pe malul Lacului Genezaret. Conform Evangheliei după Marcu aveau o casă în Capernaum și erau de profesie pescari.
Numele Andrei provine din greaca veche, care era lingua franca a Vechiului Orient.
La Sinodul Apostolic care a avut loc în jurul anilor 49-50 d.Hr. la Ierusalim, apostolii s-au întâlnit și au tras la sorți pentru a decide unde va merge fiecare. În Tradiția Bisericii Apostolului Andrei i-a revenit Scytia (Dobrogea). Mai întâi, Andrei l-a însoțit pe fratele său (Apostolul Petru) prin Asia Mică, apoi a trecut în peninsula Balcanică prin teritoriul Turciei de azi, ajungând în Scytia, unde s-a oprit un timp. Apoi a continuat misiunea de propovăduire a evangheliei, ajungând până în sudul Rusiei de astăzi.
 
În jurul anului 350 împăratul Constanțiu al II-lea (fiul lui Constantin cel Mare) duce moaștele sfântului Andrei la Constantinopol si le așează în Biserica Apostolilor. Acestea se păstreaza întregi până în jurul anului 850, când împăratul bizantin Vasile I Macedoneanul cedează rugăminților locuitorilor din Patras si le înapoiază capul sfântului Andrei. În anul 1208, în timpul Cruciadei a patra, relicvele au ajuns la Amalfi, în apropiere de Napoli, fiind păstrate în domul San Andrea. În 1462 au fost duse la Roma, din cauza pericolului turcesc. În secolul al XV-lea papa Pius al II-lea a mutat relicvele sfântului Andrei în Catedrala Sfântul Petru din Roma. În anul 1964 capul sfântului Andrei a fost înapoiat bisericii din Patras.
Este patron al Scoției (steagul scoțian reprezintă crucea sfântului Andrei), al României, al Spaniei, al Siciliei, al Greciei și al Rusiei. De asemenea, este patronul orașelor Napoli, Ravenna, Brescia, Amalfi, Mantua, Bordeaux, Brugge, Patras etc.
În România este socotit cel care a propovăduit Evanghelia pe aceste meleaguri. Mărturie stau toponimele din zona Dobrogei unde a și locuit o vreme. Peștera Sfântului Andrei, Paraiașul Sfântului Andrei sunt tot atâtea mărturii care dovedesc trecerea Apostolului pe aceste meleaguri.
<obiectiv>1482, - Bust Mihai Eminescu, Drobeta Turnu Severin
Bustul lui Mihai Eminescu din Drobeta Turnu Severin a fost realizat de către sculptorul Gheorghe Anghel.
Mihai Eminescu (născut Mihail Eminovici; născut la 15 ianuarie 1850, Botoșani – decedat la 15 iunie 1889, București) a fost un poet, prozator și jurnalist român, socotit de cititorii români și de critica literară postumă drept cea mai importantă voce poetică din literatura română.
Receptiv la romantismele europene de secol XVIII și XIX, a asimilat viziunile poetice occidentale, creația sa aparținând unui romantism literar relativ întârziat. În momentul în care Mihai Eminescu a recuperat temele tradiționale ale Romantismului european, gustul pentru trecut și pasiunea pentru istoria națională, căreia a dorit chiar să-i construiască un Pantheon de voievozi, nostalgia regresivă pentru copilărie, melancolia și cultivarea stărilor depresive, întoarcerea în natură etc., poezia europeană descoperea paradigma modernismului, prin Charles Baudelaire
sau Stephane Mallarme, bunăoară.
Poetul avea o bună educație filosofică, opera sa poetică fiind influențată de marile sisteme filosofice ale epocii sale, de filosofia antică, de la Heraclit la Platon, de marile sisteme de gândire ale romantismului, de teoriile lui Arthur Schopenhauer, Immanuel Kant (de altfel Eminescu a lucrat o vreme la traducerea tratatului acestuia Critica rațiunii pure, la îndemnul lui Titu Maiorescu, cel care îi ceruse să-și ia doctoratul în filosofia lui Kant la Universitatea din Berlin, plan nefinalizat pînă la urmă) și de teoriile lui Hegel.
Rădăcina ideologică principală a gândirii sale economice sau politice era conservatoare; prin articolele sale publicate mai ales în perioada în care a lucrat la Timpul a reușit să-i deranjeze pe câțiva lideri importanți din acest mare partid care au lansat sloganul, celebru în epocă, „Ia mai opriți-l pe Eminescu ăsta!”. Publicistica eminesciană oferă cititorilor o radiografie a vieții politice, parlamentare sau guvernamentale din acea epocă; în plus ziaristul era la nevoie și cronicar literar sau teatral, scria despre viața mondenă sau despre evenimente de mai mică importanță, fiind un veritabil cronicar al momentului.
Eminescu a fost activ în societatea politico-literară Junimea, și a lucrat ca redactor la Timpul, ziarul oficial al Partidului Conservator. A publicat primul său poem la vârsta de 16 ani, iar la 19 ani a plecat să studieze la Viena. Manuscrisele poetului Mihai Eminescu, 46 de volume, aproximativ 14.000 de file, au fost dăruite Academiei Române de Titu Maiorescu, în ședinta din 25 ianuarie 1902.
 
Eminescu a fost internat în 3 februarie 1889 la spitalul Mărcuța din București și apoi a fost transportat la sanatoriul Caritas. În data de 15 iunie 1889, în jurul orei 4 dimineața, poetul a murit în sanatoriul doctorului Șuțu. În 17 iunie Eminescu a fost înmormântat la umbra unui tei din cimitirul Bellu din București. A fost ales post-mortem (28 octombrie 1948) membru al Academiei Române.
<obiectiv>1483, - Monument Victimele Comunism, Drobeta Turnu Severin
Monumentul este ridicat în memoria victimelor comunismului, a deportaților și a strămutaților în câmpia Bărăganului, eroilor care au murit în perioada 1944 – 1989. Monumentul a fost ridicat de către Asociaţia Foştilor Deţinuţi Politici din România, filiala Mehedinți.
Anual, pe 9 martie, coroane de flori sunt depuse la monumentul din Parcul Dragalina.
Conform statisticilor Institutului de Investigare a Crimelor Comunismului și Memoria Exilului Românesc, în timpul regimului comunist au fost 44 de penitenciare principale și 72 de lagăre de muncă forțată destinate deținuților politic, în care au pătimit peste 3 milioane de români, dintre care 800.000 au murit. În Câmpia Bărăganului, 4000 de deținuți politic și-au jertfit viața în închisori, temnițe și lagăre de muncă forțată pentru biruință, dreptate, demnitate și libertate.
Din Mehedinţi au fost ridicate forţat şi strămutate în Bărăgan
1.243 de familii cu 3.851 de persoane din 100 de localităţi. Prin fixarea acestor familii pentru o perioadă nedeterminată atunci, în sud-estul Bărăganului, în câmpul gol, s-au înfiinţat 18 localităţi noi. Operaţiunea a început cu defrişarea culturilor de grâu, orz, porumb, rapiţă. În doi, trei ani aceste aşezări în câmp au devenit sate cu primării, posturi de miliţie, şcoli şi biserici. Cu chipurile umbrite de tristețe, foștii deportați care încă mai trăiesc au dat cu greu mărturie
despre suferințele îndurate.
Deportările în Bărăgan au fost o acțiune de amploare de „dislocare” întreprinsă în anii 1950 de regimul comunist din România, cu scopul de a reloca forțat în Câmpia Bărăganului populația care locuia pe o rază de aproximativ 25 km de granița cu Iugoslavia, din județele Timiș, Caraș-Severin și Mehedinți, în urma conflictului izbucnit între Stalin și liderul comunist de la Belgrad, Iosip Broz Tito. Spațiul de 25 km de-a lungul frontierei iugoslave se întindea între satele Beba Veche (județul Timiș) și Gruia (județul Mehedinți), acoperind un număr de 203 localități. Au fost deportate și persoane de pe insula Ada Kaleh. În 1956 deportații s-au întors la locurile lor natale, dar nu și-au recăpătat casele.
În noaptea de 17-18 iunie 1951, de Rusalii, a fost pusă în mișcare cea mai amplă acțiune de deportare din istoria contemporană a României, după deportarea germanilor din România în Uniunea Sovietică, întreprinsă în ianuarie 1945. Un număr de 12791 de familii, respectiv 40320 de persoane, din 258 de localități situate în apropierea frontierei cu Iugoslavia, în actualele județe Timiș, Caraș-Severin și Mehedinți, au fost ridicate din căminele lor și deportate în Bărăgan. Au fost duși români, germani, sârbi, bulgari, refugiați din Basarabia și Nordul Bucovinei, aromâni.
<obiectiv>1484, - Mănăstirea Topolnița, Topolnița
Mănăstirea Topolnița este o veche mănăstire ortodoxă din Episcopia Severinului și a Strehaiei. Biserica veche a mănăstirii este închinată Sfântului Ioan Botezătorul, hram prăznuit în ziua de 29 august, când Biserica face pomenire de Tăierea
  
Capului Sfântului Ioan Botezătorul. Potrivit tradiției locale, Sfântul Nicodim de la Tismana, plecând de la Mănăstirea Vodiță, spre a căuta un loc pentru ridicarea unei mănăstiri închinate Maicii Domnului, s-a oprit pe valea râului Topolnița, unde s-a apucat de lucru.
Biserica veche a Mănăstirii Topolnița a fost ctitorită de boierii Craiovești, în secolul al XVI-lea, pe vatra unei biserici mai vechi, zidită de Sfântul Nicodim, ctitorul mănăstirilor Tismana și Vodița.
Se crede că Mănăstirea Topolnița a fost ctitorită imediat după Mănăstirea Vodița, înaintea Mănăstirii Tismana, pe care o termină în anul 1378. Construcția actualei biserici datează din anul 1646, când voievodul Matei Basarab, descendent al Craioveștilor, a donat ctitoria, aflată într-o stare precară, căpitanului de dorobanți Lupu Buliga, pentru merite deosebite, în data de 12 februarie 1646.
Noul ctitor va schimba hramul mănăstirii, cel vechi fiind Sfântul Arhanghel Mihail, pus de Sfântul Nicodim în amintirea Mănăstirii Hilandar, din Sfântul Munte Athos, iar cel nou ales fiind Sfântul Ioan Botezătorul.
După anul 1864, în urma secularizării averilor mănăstirești, Schitul Topolnița a fost părăsit, iar chiliile construite în anul 1640 au fost distruse.
În anul 1912, Comisia Monumentelor Istorice face reparații parțiale și reconstruiește trei chilii, iar în anul 1930, Episcopia Râmnicului și Noului Severin reînființează viața monahală în vechiul schit. În anul 1943, la conducerea schitului, a fost numit stareț părintele Grațian, care, în anul 1948, a sculptat singur tot mobilierul din biserică.
Între zidurile Schitului Topolnița, Ghiță Cuțui Olteanul și Simion Mehedințeanu, căpitan din oastea de panduri ai lui Tudor Vladimirescu, și-au asigurat un loc de refugiu și de rezistență. Faptul acesta este consemnat pe o placă memorială, aflată la intrarea în mănăstire, pe zidul clopotniței. Încă și astăzi, mănăstirea se prezintă cu un turn de strajă și ziduri înconjurătoare.
Ansamblul monahal de la Topolnița cupride biserica cea veche, închinată Tăierii Capului Sfântului Ioan Botezătorul, turnul clopotniță, stăreția, chiliile și biserica din lemn, închinată Sfinților Împărați Constantin și Elena.
Biserica veche este construită în stil bizantin, în formă de cruce greacă, zidită din piatră și cărămidă. Intrarea în biserica se face printr-o ușă dublă, fixată într-un portal de piatră având dăltuită, în partea superioară, o pisanie. Biserica, zidită în anul 1646, a fost pictată în anul 1673, în fresca bizantină, de zugravii Grigore "Grecul" și Dima "Romanul". Remarcabilă este fresca "Judecata de Apoi", zugravită pe fațada exterioară a peretelui vestic.
În exteriorul bisericii vechi, în curte, se află un grup de clădiri ce aparțin vechiului schit și reprezintă câteva chilii, o bucătărie și stăreția. Tot ansamblul este înconjurat cu ziduri groase, din piatră. Biserica din lemn a fost construită inițial în satul Spineni, comuna Bălești, județul Gorj, în anul 1832, iar mai apoi a fost strămutată și asamblata, după 160 de ani, între anii 1992-1993, lângă Mănăstirea Topolnița. Odată cu strămutarea acesteia, biserica de lemn a fost închinată Sfinților Împărați Constantin și Elena.
<obiectiv>1485, - Podul lui Dumnezeu, Ponoarele
 mai bună decât cea din amonte.
Podul lui Dumnezeu este unicul pasaj natural rutier funcțional la nivel național, fiind un vestigiu al Peșterii Podului ce a rezultat prin surparea tavanului acesteia. Este cel mai mare pod natural al țării și al doilea ca mărime din Europa (30 m lungime, 13 m lățime, 22 m înălțime și 9 m grosime), dar singurul din lume deschis traficului rutier (inclusiv de mare tonaj).
Ca alcătuire petrografică prezintă o structură masivă de calcare stratificate în bancuri de 1-2 metri, arcada din aval aflându-se într-o stare de conservare mult

Podul poate fi admirat în toată măreţia sa din Crovul Peşterii, de unde se dezvăluie deschiderea spre Valea Pragului şi structura lui etajată formată din blocuri de calcar suprapuse, supuse eroziunii şi vremuirii.
Privit din partea opusă, dinspre Valea Turcului, Podul se impune ca un arc uriaş, împietrit, pe sub care se admiră Dealul Peşterii şi seninul cerului.
Localnicii au păstrat numeroase legende despre formarea Podului care explică denumirea de Podul lui Dumnezeu sau Podul Uriaşilor:
Din bătrâni se povestește că aici locuia Dracul, oamenii rugându-se lui Dumnezeu să-i scape de el. Atunci, Dumezeu, a lovit cu palma în tavanul peșterii, unde locuia Diavolul, care s-a prăbușit peste intrare. Dar Dracul a scăpat, ieșind pe cealaltă gură a peșterii și s-a agățat cu ghearele de vârful Dealul Peșterii. Dracu s-ar fi urcat apoi pe o stâncă, ce-i poartă numele: Stânca Dracului.
Altă legendă spune ca podul ar fi fost construit de Dumnezeu pentru ca Sfântul Nicodim să treacă prin Tismana după ce oamenii l-au alungat din comună, punându-i în traistă o găină cu gâtul tăiat, o pâine și un cuțit, acuzându-l de furt. Pe la anul 1370, călugărul era în căutarea unei cascade care i s-a arătat în vis și deasupra careia trebuia să construiască o mănăstire. Din Ponoarele a plecat la Tismana, unde a ridicat mănăstirea (Tismana). Înainte de a pleca, el a blestemat apa de la Ponoarele, să fie fără pești și să o înghită pământul. Și chiar așa s-a întâmplat, pentru că pe cursul ei s-au construit 8 mori, iar în ea nu trăiește nici un pește.
O altă legendă spune că podul a fost construit de Hercule.
<obiectiv>1486, - Biserica Adormirea Maicii Domnului, Orșova
În cadrul bisericilor suburbane din Orşova, se încadra în
trecut şi biserica din comuna Jupalnic. După cum reiese din hărţile vechi ale Orşovei, comuna Jupalnic era situată la 1,5 km spre nord de vechea Orşovă.
Biserica de aici s-a ridicat prin strădania credincioşilor în anul 1827, după cum reiese din însemnarea Preotului Ştefan Boldea, aflată pe un Liturghier vechi, păstrat astăzi la Episcopia Severinului şi Strehaiei. Documentele existente în arhiva parohiei atestă această
biserică în anul 1830.
Ca şi la Biserica Orşovei, stilul arhitectonic era tot acela de navă cu absidă semicirculară la altar şi turla poziţionată deasupra intrării în pronaos. Ca material de
construcţie s-a utilizat cărămida arsă şi piatra, iar pentru acoperiş, ţigla, turla fiind acoperită cu tablă. Înăuntru, biserica era pardosită cu un mozaic
ornamentat cu flori, din care s-a păstrat doar o parte, cu care a fost pardosit altarul bisericii noi. Pictura bisericii vechi din Jupalnic a
fost executată de către pictorul Vartolomei Deliominic din Caransebeş , în anul 1922, în timpul preotului Pavel Magdescu (senior).
Dupa cum reiese din însemnările lui nea Iancu Seracovan, cântareţul bisericii din Jupalnic, în 1964 se împlineau 100 de ani de la inaugurarea turlei acestei biserici. Până la 1864 ea nu avusese turlă cu clopotniţă, cele doua clopote fiind atârnate în tot acest timp pe doi
stâlpi de lemn. Cele doua clopote au servit parohiei Jupalnic până la 1906.
Informaţiile existente despre preoţii parohiei Jupalnic sunt la fel de sărace ca şi în cazul celorlalte biserici orşovene. Asta din cauză că istoricii au fost în primul rând interesaţi de expunerea activităţii organelor superioare bisericeşti, activitatea parohiilor fiind lăsată în grija preoţilor parohi, care fie din
 
neglijenţă, fie din pricina vremurilor tulburi nu au putut a o face cunoscută posterităţii. În acest sens, despre preotul Ioan Popovici ştim destul de puţine şi anume că preoteasa i-a fost prinsă de turci şi luată prizonieră. Mai ştim de asemenea că el a plecat pe jos de la satul Rudăria(situat undeva în zona Eşelniţei vechi), venind la protopopul Nicolae Stoica de Haţeg, care îi era bun prieten şi sfătuitor. A locuit în casa acestuia o perioadă deoarece în urma evenimentelor din 1787-1792, Jupalnicul era pustiit.
Despre succesorul lui Ioan Popovici, Petru Popovici, ştim doar că la 1790 era acuzat la Rudăria că fusese de trei ori în Ţara Românească fără aprobare de la organele civile şi bisericeşti.
Părintele Pavel Magdescu-Senior a făcut parte din Consiliul Naţional Român, care a ales membrii pentru Marea Adunare Naţională din 1918. A fost ales membru al acestui consiliu la 25 noiembrie 1918. În legătură cu părintele Magdescu apare documentele vremii Spiridon Şandru Fostul preot al Jupalnicului, căruia i-a succedat Magdescu. Cei doi au participat la 14/27 noiembrie 1918 la Adunarea Cosistorului eparhial al Episcopiei.
În prezent cârma duhovnicească a parohiei se află în mâna unui neobosit slujitor al Sfântului altar, părintele Nicolae Jinga.
<obiectiv>1487, - Mănăstirea Sfânta Ana, Orșova
Această mănăstire are un istoric aparte, fiind ctitorită de către cunoscutul ziarist interbelic Pamfil Șeicaru, care a luptat în zona Orșovei în calitate de tânăr sublocotenent al Regimentului 17 Infanterie în primul Război Mondial.
Ceea ce l-a făcut pe acesta să ridice o mănăstire este o întâmplare petrecută în anii războiului, întâmplare care l-a marcat profund. În toamna anului 1916, chiar pe Dealul Moșului, ziaristul a fost acoperit cu pământ, alături de camaradul său de arme, Petre Găvănescu, de explozia unui obuz la foarte mică distanță de aceștia.
Amândoi au scăpat cu viață, iar Șeicaru a făgăduit să ridice în acest loc, atunci când va avea posibilități materiale, o mănăstire, în semn de mulțumire, dar și în memoria tuturor eroilor care au căzut pentru o Românie Mare, după cum nota el însuși în actul de donație a mănăstirii către Mitropolia Olteniei, document notificat la Munchen la data de 24
martie 1975.
Mănăstirea Sfânta Ana a fost construită între anii 1936 și 1939, perioadă în care Șeicaru era director al ziarului Curentul și deputat în Parlamentul României. Mănăstirea, care trebuia să poarte hramul Sfânta Ana, după numele mamei ctitorului său, nu a fost sfințită imediat dupa încheierea lucrărilor de construcție.
Sfințirea așezământului de maici a fost întârziată apoi de izbucnirea celui de-al doilea război mondial și, ulterior, de schimbarea regimului politic.
Ctitoria lui Pamfil Șeicaru, în amitirea eroilor căzuți in primul război mondial, a funcționat până în anul 1945, când, odată cu venirea comuniștilor, a fost transformată în restaurant. Chiliile calugărițelor au fost transformate în locuri de cazare, iar în biserica a funcționat, pe lângă restaurant, și o discotecă. În anul 1990, Mănăstirea Sfânta Ana a fost preluată de proprietarul de drept, dându-i-se și menirea pentru care a fost făcut. Astfel, abia la data de 2 decembrie 1990, mănăstirea a fost sfințită de episcopul Damaschin Severineanul, vicar al Mitropoliei Olteniei, ajutat de un sobor de preoți localnici.
Ridicarea Mănăstirii Sfânta Ana a fost precedată, pe la 1935, de tăierea prin pădure a unui drum de acces pietruit, lung de un kilometru și jumătate, numit Drumul Eroilor, ce urca din centrul vechii Orșove pe Dealul Moșului. Pe parcursul său, drumul era străjuit de șapte troițe și bănci de popas sculptate din lemn de stejar masiv, în care erau săpate dedicații pentru fiecare regiment care a
 
participat la luptele de la Alion, Cerna și Orșova, în perioada august-noiembrie 1916. Troițele s-au deteriorat treptat, dispărând prin anii 1960.
Complexul monahal inițial a fost alcătuit ditr-o biserică de lemn, cu elemente de stil tradițional românesc, și chilii pe ambele părți, ansamblul având forma literei U. În ultimul deceniu a mai fost construită clopotniță cu un altar de vară și un fost bloc de alimentație publică în care funcționează actualmente Muzeul memorial Pamfil Șeicaru, biblioteca, trapeza și un atelier de croitorie.
<obiectiv>1488, - Statuia Danubia
Femeia care se pregăteşte să se arunce în apele Dunării, Danubia, este un simbol, lucrat la Târnăveni și inaugurat în 1996. Monumentul, creaţie a lui Patriciu (Patrick) Mateescu, român stabilit în America, onorează memoria celor care, din dorinţa de a trăi liberi, au cutezat să se arunce în apele Dunării, pentru a înota spre Iugoslavia, de unde exista şansa să plece mai departe, spre Occident. Unii nu au reuşit. Au murit, ucişi de grăniceri sau înecaţi.
Patriciu Mateescu a trăit în România până în 1979. Nu este un „frontierist”, dar, ca mulţi români, a aflat despre trecerile ilegale de frontieră de pe vremea comuniştilor, iar înainte de a se decide să realizeze monumentul a auzit că în Germania fuseseră pedepsiţi militarii care au dat ordin să se tragă în germanii care au încercat să
treacă de Zidul Berlinului. L-a mirat că la noi n-a ridicat nimeni problema că numărul victimelor la graniţe este cu mult mai mare decât al victimelor de la Zidul Berlinului, atât de mediatizate. România a dat lumii libere, în anii comunismului, sute de mii de refugiaţi.
Drobeta-Turnu Severin, oraş de frontieră cu fosta Republică Socialistă Federativă Iugoslavia, a atras ca un magnet ani de-a rândul românii care voiau să scape de sărăcia din ţară. De aici au plecat spre toate statele lumii sportivi, artişti, medici, ingineri, dar şi oameni simpli, scârbiţi de regimul comunist. Chiar pe malul Dunării, din cartierul severinean Schela Cladovei, puteai vedea barajul de la Porţile de Fier I iluminat doar pe jumătate, adică pe partea sârbească. Pe malul românesc era beznă, fiindcă se făcea economie la energia electrică.
Pe acolo pe unde albia Dunării este mai îngustă, pe la Cazanele Mari şi pe la Cazanele Mici, era locul cel mai bun pentru ieşirea din ţară. În Drobeta-Turnu Severin se trecea Dunărea la sârbi în dreptul Şantierului Naval ori prin zona Abatorului, în apropierea Insulei Şimian ori în dreptul cartierelor mărginaşe ale oraşului - Schela Cladovei şi Gura Văii-, acolo unde erau şi cele mai multe călăuze. Securiştii care erau infiltraţi în zonă aveau printre alte sarcini să verifice la sânge fiecare nou angajat la cele câteva unităţi economice din localităţile de aici. Doar pescarii aveau voie să zăbovească pe mal, dar numai dacă aveau aviz din partea grănicerilor. Un alt punct „de trecere" era şi Dealul Balota, aflat la câţiva kilometri de Severin. Fugarii coborau dealul pe jos până la Dunăre în localităţile riverane, Hinova şi Ostrovul Corbului, unde fluviul este mai îngust şi se putea trece relativ uşor, în special pe timpul verii. O altă metodă de a ajunge la sârbi, care a reuşit să dea bătăi de cap autorităţilor de la acea vreme, era aceea de a folosi motonava care efectua curse regulate de pasageri între Ostrovul Mare şi Moldova Veche. Când nava ajungea în apele teritoriale ale statului sârb, fugarii săreau pur şi simplu în apă şi înotau până la mal.
Dacă reuşeau să treacă Dunărea, persoanele cu studii superioare, cei bine pregătiţi profesional, nu erau returnaţi, ci erau trimişi într-un lagăr la Padinska Schela, aproape de Belgrad. Aici erau ţinuţi două- trei luni până când îşi întocmeau actele pentru a emigra în America, Australia, Canada, Germania, Franţa, Austria.
 
<obiectiv>1489, - Statuia lui Decebal
Chipul regelui dac Decebal este un basorelief înalt de 55 m, aflat pe malul stâncos al Dunării. Basorelieful îl reprezintă pe Decebal, ultimul rege al Daciei, și este sculptat într-o stâncă. Este cea mai înaltă sculptură în piatră din Europa.
Chipul lui Decebal este înalt de 55 m și lat de 25 m. Locul realizării sculpturii este în apropiere de orașul Orșova, în zona cataractelor de la Cazanele Mici (golful Mraconia), pe malul stâng al Dunării, acolo unde adâncimea fluviului este cea mai mare: 120 de metri.
Câteva dimensiuni fizionomice ale chipului sunt: lungimea ochilor: 4,3 metri, lungimea
nasului: 7 metri, lățimea nasului: 4 metri.
Ideea construirii acestui basorelief i-a aparținut omului de afaceri român Iosif Constantin Drăgan, un istoric amator, și a durat 10 ani (1994-2004) pentru ca cei 12 sculptori-alpiniști să îl termine, realizarea lui costându-l pe Drăgan, în final, peste un milion de dolari.
În comparație cu sculpturile realizate pe Muntele Rushmore, a căror realizare a durat timp de 14 ani (1927-1941), la acel proiect lucrând peste 300 de sculptori-alpiniști, chipul regelui Decebal s-a desfășurat pe timp de zece ani și 12 persoane au lucrat la realizarea lui. Executarea acestei lucrări s-a desfășurat sub conducerea sculptorului român Florin Cotarcea, ea realizându-se în ciuda pericolului reprezentat de înălțimi, căldură și vipere.
Executarea lucrării a început în vara anului 1994, cu defrișarea copacilor care împădureau stânca. Apoi s-a trecut la curățarea rocilor, a stâncilor masive care puneau în pericol viața oamenilor. Nu s-au putut folosi nici un fel de utilaje grele, toate uneltele de lucru fiind transportate cu barca și cu saci de 40-50 de kilograme în spinare.
Legătura cu pontonul a fost asigurată prin două stații de emisie-recepție. De la baza stâncii până la schelă, alpiniștii-sculptori trebuia să se cațere timp de o jumătate de oră. S-a lucrat în două ture de câte 6 ore: de la 7,30 la 13,30 și de la 13,30 până la 19,30. Lucrările s-au desfășurat în perioada martie-octombrie a fiecărui an. O operațiune la fel de grea și riscantă a fost cea de manevrare a schelelor. Uneltele de lucru folosite de către sculptorii-alpiniști au fost cele clasice: ciocanul pneumatic, șpițul și barosul. În perioada de vară, stânca se încingea la soare, făcând condițiile de lucru aproape insuportabile.
Chiar în fața basoreliefului, dar pe malul sârbesc, se găsește de aproape 2000 ani o placă memorială antică ("Tabula Traiana"), având 4 metri lungime și 1,75 metri înălțime, monument ridicat de adversarul regelui Decebal, împăratul roman Traian, pentru a marca marșul trupelor imperiale romane spre Dacia și a comemora victoriile Imperiului Roman asupra regatului dac în Războiul din 105-106, dar și finalizarea drumului militar roman al lui Traian.
<obiectiv>1490, - Bust Mihai Viteazu
Mihai Viteazul (născut la 1558, Târgul de Floci – decedat la 9 august 1601, Turda) a fost domnul Țării Românești între 1593-1601. Pentru o perioadă (în 1600), a fost conducător de facto al celor trei mari țări medievale care formează România de astăzi: Țara Românească, Transilvania și Moldova. Înainte de a ajunge pe tron, ca boier, a deținut dregătoriile de bănișor de Strehaia, stolnic domnesc și ban al Craiovei.
  
Figura lui Mihai Viteazul a ajuns în panteonul național românesc după ce a fost recuperată de istoriografia românească a secolului al XIX-lea, un rol important jucându-l opul Românii supt Mihai- Voievod Viteazul al lui Nicolae Bălcescu. Astfel voievodul a ajuns un precursor important al unificării românilor, care avea să se realizeze în secolul al XX-lea.
La sfârșitul anului 1588 devine stolnic al curții lui Mihnea Turcitul, iar în 1593 ban al Craiovei în timpul domniei lui Alexandru cel Rău. În septembrie 1593, cu ajutorul patriarhului Constantinopolului, dar și al otomanilor după ce a plătit o sumă record de 1,5 milioane de galbeni, a devenit voievod al Țării Românești, efectiv de pe 11 octombrie.
Aderă la „Liga Sfântă” creștină, constituită din inițiativa Papei Clement al VIII-lea, din care inițial făceau parte Sfântul Imperiu Romano-German, Statul Papal, Spania, Austria, Ferrara, Mantova și Toscana (Anglia și Polonia au manifestat rezerve față de politica de cruciadă a papalității). Ulterior aderă și Transilvania, considerată factor decisiv în atragerea în alianță a celorlalte două state românești, Moldova și Țara Românească. Aron Vodă, domnul Moldovei semnează un tratat cu împăratul habsburgic la 16 septembrie 1594, oferind astfel un motiv în plus lui Mihai Viteazul să decidă, cu acordul boierilor, intrarea în alianța antiotomană.
Conturarea mitului Mihai Viteazul ilustrează mai bine ca oricare alt model istoric mutațiile petrecute în conștiința românească. Domnitorul care a reușit să stăpînească pentru scurt timp, la 1599-1600, cele trei țări reunite, trei veacuri mai târziu, în România modernă, începe a fi receptat ca unificator abia spre mijlocul secolului al XIX-lea. O asemenea interpretare lipsește cu desăvîrșire în istoriografia cronicărească a veacului al XVII-lea și chiar mai târziu, spre 1800, la Școala Ardeleană.
Contextul internațional a fost nefavorabil lui Mihai. Forțat să ia calea pribegiei, Mihai cere sprijinul împăratului Rudolf al II-lea, care, în contextul reînscăunarii lui Sigismund Bathory pe tronul Transilvaniei, acceptă să-l susțină pe român. Împreună cu generalul Basta, Mihai pornește campania de recucerire a teritoriilor românești. Prin victoria de la Guruslău (3 august 1601), voievodul valah îl îndepărtează pe Bathory din Transilvania. Continuă prin a recupera Țara Românească gonindu-l pe Simion Movilă de pe tron. În aceste condiții, se întrezăreau perspectivele unei noi uniri românești, perspectivă ce nu convenea împăratului habsburgic, Rudolf al II-lea. Din ordinul său se pune la cale înlăturarea fizică a domnitorului român, și la 9/10 august 1601, la 3 km sud de Turda, Mihai Viteazul este ucis de generalul Gheorghe Basta. Capul său este luat de unul dintre căpitanii domnitorului și înmormântat de Radu Buzescu la Mănăstirea Dealu, lângă Târgoviște.
<obiectiv>1491, - Monumentul Eroilor, Strehaia
La 15 august 1922 se inaugurează în Strehaia Monumentul Eroilor români închinat comemorării eroilor implicați în evenimentele Primului Război Mondial.
Primul Război Mondial a însemnat pentru România realizarea idealului naţional, întregirea neamului. Acest deziderat s-a realizat pe câmpul de luptă, când armata română a dat dovadă de un înalt patriotism. Participarea României la Primul Război Mondial cuprinde totalitatea măsurilor și acțiunilor de ordin politic, diplomatic și militar desfășurate de statul român, singur sau împreună cu aliații, între 28 iulie 1914 și 11 noiembrie 1918, în vederea atingerii scopului politic principal al participării la război - realizarea statului național unitar român.
Din punct de vedere al statutului de beligeranță, România a fost pe rând: țară neutră în perioada 28 iulie 1914 - 27 august 1916, țară beligerantă de partea Antantei în perioada 27 august 1916 - 27 noiembrie 1917, în stare de armistițiu în perioada 27 noiembrie 1917 - 7 mai 1918, țară necombatantă în perioada 7 mai1918 - 9 noiembrie 1918,
 
țară beligerantă de partea Antantei în perioada 9 noiembrie 1918 - 11 noiembrie 1918.
În anul 1916, înainte ca România să intre în Primul Război Mondial de partea Aliaţilor, generalul Ion Drăgălina a fost numit comandant al Diviziei I de Infanterie, aflată la Turnu Severin. Trupele diviziei acopereau o distanţă mare din frontiera de vest a României, de la izvoarele Argeşului până la Calafat. Divizia sa a luptat cu curaj, în august 1916, la Orşova şi pe valea râului Cerna. După ce a atacat în dimineaţa zilei de 15 august 1916 la Porţile de Fier, trupele române aflate sub comanda generalului Drăgălina au reuşit, la 19 august, să ocupe culmile muntoase Alion, Ozoina şi Dranic, eliberând în zilele următoare oraşul Orşova. Ofensiva germano-austro-ungară a fost stopată până la începutul lunii octombrie, Divizia I reuşind să-şi menţină poziţiile.
În cadrul planului ofensiv al Marelui Cartier General, Divizia I, aflată sub comanda generalului Ion Drăgălina şi care îşi avea comandamentul la Turnu Severin, urma să execute o operaţiune locală în valea Dunării şi Cernei cu misiunea de a pune stăpânire pe Orşova, pe defileele Cernei la nord de Mehadia şi pe înălţimile ce domină Valea Cernei spre vest, se arată în volumul de documente-anexe “România în primul război mondial 1916-1919” – Bucureşti (1934).
Faţă de această situaţie comandantul diviziei hotărăşte să atace poziţia inamică apărată de Brigada 145 mixtă, de la vârful Cocoşului până la Dunăre pentru a ocupa Valea Cernei.
Evenimentele se precipită, prilej cu care generalul Drăgălina este numit în funcţia de Comandant al Armatei I-a şi numai după câteva zile va cădea eroic pe câmpul de luptă fără să mai poată participa la măreţul eveniment pentru care a militat atât de mult.
<obiectiv>1492, - Mănăstirea Strehaia, Strehaia
Mănăstirea Strehaia s-a constituit în curtea domnească a lui Matei Basarab, ridicată spre mijlocul secolului al XVII-lea, și își are originile în curtea boierilor Craiovești. Craioveștii au fost una dintre cele mai însemnate familii nobiliare din Țara Românească, din care s-au ridicat domnitori pământeni și un număr mare de funcționari în structura politică și administrativă a Țării Românești. Ansamblul mănăstiresc fortificat, compus din turn de intrare, ziduri de apărare și prețioasa lui biserică, precum și ruinele vechii reședințe domnești.
Date istorice și arheologice dovedesc
existența unei curți boierești în acest loc începând cu secolul 14. Izvoarele istorice medievale relevă importanța curții de la Strehaia ca reședință de origine a boierilor Craiovești, una dintre cele mai însemnate familii nobiliare din Țara Românească. Din timp în timp, curtea a fost centrul băniei de Severin, de Strehaia și de Mehedinți și chiar reședință domnească temporară, în timpul domniei lui Radu Mihnea. Tot aici, în incinta curții
boierești, a funcționat între anii 1474-1504 mitropolia de Severin a Țării Românești.
Vechea curte a boierilor craiovești a intrat în prima parte a secolului 17, prin moștenire, în proprietatea lui Matei Basarab, domn pământean al Țării Românești. Între anii 1640-1650, Matei Basarab a modernizat și adaptat vechea curte la nevoile și ambițiile sale. El a refăcut biserica paraclis și a mărit casa, apoi a întărit curtea cu ziduri crenelate, turn de poartă, valuri și șanțuri de apărare. Ansamblul fortificat din zilele noastre păstrează în mare parte formele pe care i le-a dat Matei Basarab.
Biserica din cadrul ansamblului fortificat din Strehaia a fost ridicată cu cheltuiala lui Matei Basarab până în anul 1645. Momentul consacrării bisericii a fost surprins într-o pisanie sculptată în piatră peste intrarea în pronaosul bisericii.
 
Pictura interioară din naos, pe peretele dinspre pronaos, păstrează în dreapta imaginea ctitorului Matei Basarab și a soției sale Ileana ținând în mâini macheta bisericii, precum și al fiului lor Matei. În partea stângă, dincolo de golul ușii, apar trei boieri, strămoși ai ctitorului. Prezența acestor boieri din secolele 15-16 în pictura bisericii poate sugera rolul lor de ctitori ai unei biserici paraclis anterioare, ce a servit boierilor craiovești, pe același loc din curtea lor de la Strehaia.
Prima atestare a mănăstirii de la Strehaia apare într-o danie a domnitorului Matei Basarab din 11 decembrie 1649. Nu ne este cunoscut vreun act de fundare și de funcționare al mănăstirii, după modelul tipiconului bizantin. Se păstrează în schimb documentul de înzestrare al mănăstirii cu un domeniu de nouă sate din împrejurimi, datat în primăvara anului următor, în 6 martie 1650.
La începutul secolului 19, a fost întreprins un amplu șantier de reparații și renovări ce a cuprins întregul complex monastic. Amploarea lucrărilor și inițiatorul acestora au fost surprinse în pisania pictată peste intrare, în pronaos.
După însemnările lui Paul de Alep, aflăm că biserica a fost zugrăvită dintr-un început și pe din afară și pe dinăuntru. Pictura interioară veche este puțin cunoscută dar se păstrează încă sub actualul strat de pictură, adăugat la începutul secolului 19.

<obiectiv>1493, - Biserica Sfânta Parascheva, Strehaia
 Biserica Sfânta Parascheva a fost construită în perioada 1935 – 1958 prin contribuțiile aduse de către cetățenii din Strehaia și cei din comunele învecinate. Locașul a fost sfințit la 2 noiembrie 1958 de către Emilian, Arhiepiscopul Craiovei și Mitropolitul Olteniei, Preșeldinte al Marii Adunări Naționale fiind Ion Mauer, Președinte al Consiliului de Miniștri, Chivu Stoica, Protopop și Preot Paroh T. N. Drăghici. Strehaia este un oraș format din localitățile
Ciochiuța, Comanda, Hurducești, Lunca Banului, Slătinicu Mare, Slătinicu Mic și Strehaia și din satele Menți, Motruleni și Stăncești. Are o populație de 11. 846 locuitori. Strehaia este situată la 25 km de Filiași pe malul râului Motru în partea de nord–est a Piemontului Bălăciței (sau Platforma Strehaiei), la 140–160 m altitudine, pe terasele inferioare de confluență a râului Hușnița cu Motrul. Este o așezare amintită în documente datând din secolul al XIV–lea.
Slab dezvoltată sub aspect demografic, așezarea s-a remarcat prin rolul jucat în istoria țării. În secolul XIV (1375-1377, 1382) și 1384-1390, Strehaia a fost reședința Băniei. Între 1479-1495 aici a avut reședința Neagoe Ban Strehaianul. La sfârșitul secolului XV Strehaia a fost reședința a Episcopiei de Severin, înființată de Vlaicu Vodă în 1370. Sediul acesteia se afla în Biserica vechii vetre a așezării pe o movilă ridicată de oameni. La Strehaia a avut reședința și bănișorul de Mehedinți, marele domn Mihai Viteazul. În 1645, Matei Basarab, domn al țării Românești a ctitorit în afara vetrei vechi, Biserica Mănăstirii Strehaia și palatul domnesc.
Contribuția lui Brâncoveanu (și el descendent din Craiovești) este atestată de inscripția descoperită de profesoara Maria Voica Pușcașu cu prilejul săpăturilor efectuate în anii 1963-1964 în incinta mănăstirii, inscripție ce se află la Muzeul de Istorie al școlii “Mihai Viteazul”.
În epoca medievală a fost, pentru o perioadă, reședința banului, care fusese mutată de la Drobeta Turnu-Severin din cauza deselor atacuri turcești. Bănia a fost însă mutată, din nou, într-un timp relativ scurt, la Craiova.
De atunci, Strehaia a rămas o localitate preponderent agricolă.
Fostă reședință episcopală și chiar scaun bănesc, orașul a fost în 1821 martorul luptelor pandurilor lui Tudor Vladimirescu cu Potera Domnească.
Localitatea este cunoscută prin vechiul său târg de vite, menționat încă înainte de 1653.
Este un important nod feroviar și rutier. Centru comercial și cultural, cu unele funcții administrative, în Strehaia se găsesc unități ale industriei (confecții îmbrăcăminte, coop de consum etc.).
<obiectiv>1494, - Biserica Martirii Brâncovineni, Strehaia
Biserica Martirii Brâncovineni a fost sfințită la 24 iunie 2012 în prezența
 Mitropolitului
Înaltpreasfințitului
Preasfințitului
Episcopului Severinului și Strehaiei și Episcopului Devei și Hunedoarei, Preasfințitul Părinte Gurie.
Piatra de temelie a lăcașului de cult a fost pusă de către Preasfințitul Părinte Nicodim, Episcopul Severinului și Strehaiei în ziua de 31 iulie 2006.
Părinte
Olteniei, Irineu, Nicodim,

Construirea sfintei biserici, pictura interioară, amenajarea cu mobilier sculptat, executarea finisărilor exterioare, acoperirea cu tablă de cupru, amenajarea curții interioare, împrejmuirea cu gard de piatră și cu racle metalice, s-au realizat între anii 2006-2010 cu ajutorul enoriașilor din satul Lunca Banului, al altor donatori, precum și cu sprijinul Primăriei Strehaia, al Secretariatului de Stat pentru Culte și al Domnului Frâncu Ion, prin stăruința și purtarea de grijă a preotului paroh Petre Birceanu.
Noua biserică a fost încredința oblăduirii spirituale a Sfinților Apostoli Petru și Pavel, și Sfinților Martiri Brâncoveni.
Domnia lui Constantin Brâncoveanu a început sub semnul apariției Bibliei în limba română în anul 1688. Și-a asumat rolul de protector al tiparului și școlilor din Muntenia, dar și din Transilvania. A dat Bucureștiului o nouă Academie Domnească, transformând școala de la Sf. Sava în “colegiu public pentru pământeni și străini”, cu o programă asemănătoare instituțiilor de grad superior. L-a adus de la Istanbul pe Andrei, viitorul mitropolit Antim Ivireanul, sub îndrumarea căruia se vor tipări numeroase cărți în limbile română, greacă, slavonă, georgiană și chiar arabă. A ctitorit mai multe biserici și mănăstiri, între care: bisericile de la Potlogi și Mogoșoaia, Mănăstirile Hurezi și Brâncoveni, Biserica “Sf. Gheorghe Nou” din București, unde odihnesc sfintele sale moaște.
Pentru că a refuzat să se lepede de la credința creștină, pe 15 august 1714, chiar în ziua când împlinea 60 de ani, domnitorul român a fost decapitat. Aceeași pedeapsa au suferit-o și cei patru fii ai săi, împreună cu sfetnicul Ianache.
Trupurile lor au fost aruncate în Bosfor. Au fost scoase de câțiva creștini și îngropate în mare taină într-o mănăstire din Halki, chiar lângă Tarigrad. În vara anului 1720, Doamna Maria (Marica) a adus pe ascuns rămășitele domnitorului și le-a îngropat în Biserica Sfântul Gheorghe Nou din București. A așezat peste mormânt o piatră împodobită doar cu pajura țării, fără nici o pisanie, iar deasupra a pus o candelă de argint. Pornind între altele, și de la inscripția de pe această candelă (din 12 iunie 1720), Virgil Drăghiceanu a făcut în 1914 descoperirea mormântului voievodal.
Pe 15 august 1992, Constantin Brâncoveanu cu fiii săi și cu sfetnicul Ianache au fost declarați sfinți de către Biserica Ortodoxă Română.
<obiectiv>1495, - Cimitirul Vîrciorova, Vîrcirova
Cimitirul Vîrciorova este închinat Victoriei Paleologu (decedată la 1807) și strănepotului său Bebica (decedat la 1897), descendenți ai dinastiei imperiale bizantine Paleologos refugiați din satul Vodița în secolul al XV-lea.
De asemenea, monumentul este dedicat eroilor luptelor de pe dealul Alion de la 2 septembrie 1916, membrilor grupului SOE britanic Ranji, civili și eroi ai luptelor de la Vir și Valea Vodiței din 1944.
Acesta este singurul cimitir din România unde au fost aruncați în gropi cei uciși pentru că au încercat să treacă Dunărea înot spre libertate în
perioada comunismului 1948 – 1960.
Drobeta-Turnu Severin, oraş de frontieră cu fosta Republică Socialistă Federativă Iugoslavia, a atras ca un magnet ani de-a rândul românii care voiau să scape de sărăcia din ţară. De aici au plecat spre toate statele lumii sportivi, artişti, medici, ingineri, dar şi oameni simpli, scârbiţi de regimul comunist. Chiar pe malul Dunării, din cartierul severinean Schela Cladovei, puteai vedea barajul de la Porţile de Fier I iluminat doar pe jumătate, adică pe partea sârbească. Pe malul românesc era beznă, fiindcă se făcea economie la energia electrică.
Pe acolo pe unde albia Dunării este mai îngustă, pe la Cazanele Mari şi pe la Cazanele Mici, era locul cel mai bun pentru ieşirea din ţară. În Drobeta-Turnu Severin se trecea Dunărea la sârbi în dreptul Şantierului Naval ori prin zona Abatorului, în apropierea Insulei Şimian ori în dreptul cartierelor
 
mărginaşe ale oraşului - Schela Cladovei şi Gura Văii-, acolo unde erau şi cele mai multe călăuze. Securiştii care erau infiltraţi în zonă aveau printre alte sarcini să verifice la sânge fiecare nou angajat la cele câteva unităţi economice din localităţile de aici. Doar pescarii aveau voie să zăbovească pe mal, dar numai dacă aveau aviz din partea grănicerilor. Un alt punct „de trecere" era şi Dealul Balota, aflat la câţiva kilometri de Severin. Fugarii coborau dealul pe jos până la Dunăre în localităţile riverane, Hinova şi Ostrovul Corbului, unde fluviul este mai îngust şi se putea trece relativ uşor, în special pe timpul verii. O altă metodă de a ajunge la sârbi, care a reuşit să dea bătăi de cap autorităţilor de la acea vreme, era aceea de a folosi motonava care efectua curse regulate de pasageri între Ostrovul Mare şi Moldova Veche. Când nava ajungea în apele teritoriale ale statului sârb, fugarii săreau pur şi simplu în apă şi înotau până la mal.
Dacă reuşeau să treacă Dunărea, persoanele cu studii superioare, cei bine pregătiţi profesional, nu erau returnaţi, ci erau trimişi într-un lagăr la Padinska Schela, aproape de Belgrad. Aici erau ţinuţi două- trei luni până când îşi întocmeau actele pentru a emigra în America, Australia, Canada, Germania, Franţa, Austria.
<obiectiv>1496, - Mănăstirea Vodița, Vodița
În luna martie 1990 s-a constituit, în municipiul Drobeta Turnu Severin, Societatea „Vodiţa”, având binecuvântarea vrednicului de pomenire Nestor Vornicescu, Mitropolitul de atunci al Olteniei. La propunerea acestei fundaţii, Sfântul Sinod al Bisericii Ortodoxe Române a aprobat, în şedinţa din luna ianuarie 1991, reînfiinţarea Mânăstirii Vodiţa, ca mânăstire de călugări cu viaţă de obşte.
Lucrările pentru noua Mănăstire Vodița au început după anul 1991, piatra de temelie a mănăstiri fiind sfințită în anul 2001. Mai apoi, între anii 1991-1995, puțin mai sus s-a construit un corp mare de chilii, în care se
află stareția și trapeza mănăstirii; în anul 1995 s-a început ridicarea unei biserici din lemn, în stil maramureșan. Catapeteasma și stranile au fost sculptate de meșterul Vasile, din Sighetul Marmației, iar pictura în frescă, pe tencuială, a fost lucrată de meșterii Eugen și Florica Papici.
Mănăstirea Vodița a fost sfințită în data de 29 iulie 2001, de către Înalt Preasfințitul Teofan, Mitropolitul Olteniei. În drum spre actuala mănăstire, pe partea stângă a drumului, se pot vedea și astăzi câteva ruine rămase de la cea mai veche mănăstire ortodoxă din Țara Românească.
Ruina Mănăstirii Vodița reprezintă cea mai veche ctitorie voievodală atestată documentar și, totodată, primul așezământ monahal din România administrat autonom, după regulile specifice Bisericii Ortodoxe, stabilite în canoane de Sfântul Vasile cel Mare.
Mănăstirea Vodița a fost întemeiată în secolul al XIV-lea, pe teritoriul comunei Vârciorova, în apropierea graniței dintre imperiul Austro-ungar și Țara Românească. Mănăstirea a fost ridicată între anii 1370-1372, de către Sfântul Cuvios Nicodim cel Sfințit de la Tismana, pe cheltuiala domnitorului Vladislav I - Vlaicu Vodă.
Mănăstirea Vodița, recunoscută drept autonomă, a devenit cel mai puternic centru duhovnicesc, cultural și misionar al zonei. Desele atacuri ale turcilor asupra cetăților de la Dunăre au determinat însă mutarea centrului monahal într-o zonă mai sigură.
Următoarea apariție în istorie a Mănăstirii Vodița va avea loc în data de 14 octombrie 1662, când un hrisov amintește primirea unei danii de 350 de ruble, din partea țarului Alexei Mihailovici, de către arhimandritul Nicodim, starețul de la Vodița. Mai apoi, un document din data de 15 iunie 1689 amintește că Mănăstirea Vodița a fost rezidită de Cornea Brăiloiu, care deținea funcția de “mare aga”.
 
În anul 1700, cinstita Mănăstire Vodița apare iarăși, de această dată, pe harta mănăstirilor din Oltenia, întocmită de stolnicul Constantin Cantacuzino. În data de 10 martie 1705, un hrisov emis de Sfântul voievod Constantin Brâncoveanu acorda Mănăstirii Vodița scutiri de taxe.
După anul 1718, în urma războiului austro-turc, încheiat cu pacea de la Passarovitz, mănăstirea decade iarăși, ea mai apărând doar pe o hartă întocmită în anul 1720. În data de 5 septembrie 1891, când episcopul Ghenadie al Râmnicului efectuează o vizită canonică la Mănăstirea Vodița, el constată starea avansată de degradare: biserica mai avea doar câteva ziduri, iar chiliile erau dărâmate până la temelie.
<obiectiv>1497, - Ruinele Mănăstirii Vodița, Vodița
Mânăstirea Vodiţa care reprezintă cea mai veche ctitorie voievodală atestată documentar şi totodată primul aşezământ monahal din România administrat autonom după regulile bisericii orientale stabilite de Sfântul Vasile cel Mare.
Ea a fost ridicată între anii 1370-1372 de Sfântul Nicodim pe cheltuiala voievodului Vladislav I. Încă de la înfiinţare a fost înzestrată de domnitor cu valoroase odoare bisericeşti, bani şi alte venituri. Toate daniile făcute Mânăstirii Vodiţa de Vladislav Voievod au fost întărite ulterior de către urmaşii acestuia: Dan I, Mircea cel Bătrân, Dan al II-lea, Vlad Dracul şi Radu cel Frumos. Chiar şi Sigismund de Luxemburg, regele
Ungariei (1387-1437) a recunoscut şi confirmat posesiunile acordate Mânăstirii Vodiţa de domnitorii români, iar Ştefan Lazarovici, despotul Serbiei îi dăruieşte în anul 1406, 10 sate sârbeşti ca metose. Expansiunea Imperiului Otoman de la sfârşitul secolului al XV-lea pentru cucerirea popoarelor Europei a influenţat în mod nemijlocit existenţa Mânăstirii Vodiţa. Astfel, după ocuparea cetăţii Severinului de către armatele turceşti conduse de Baliberg în anul 1524, toate vechile moşii ale ctitoriei Sfântului Nicodim sunt confirmate, rând pe rând, Mânăstirii Tismana. Mânăstirea Vodiţa va mai fi pomenită, din nou, abia într-un hrisov din 14 octombrie 1662 când stareţul acestei chinovii arhimandritul Nicodim a primit un ajutor de 350 de ruble de la ţarul Rusiei, Alexei Mihailovici.
Mai târziu, într-un document din 15 iunie 1689, se precizează că Vodiţa ar fi fost rezidită „din temelie” de Cornea Brăiloiu, pe vremea când era mare agă. De asemenea, ea este menţionată alături de celelalte mânăstiri din Oltenia pe harta întocmită în anul 1700 de stolnicul Constantin Cantacuzino. Chiar şi domnitorul Constantin Brâncoveanu a acordat printr-un hrisov emis la 10 martie 1705, scutiri „schitului ce iaste la Vodiţa care iaste lângă Dunăre acolo unde şi mai înainte scaun de mănăstire mare au fostu făcută de Sfântul Nicodim”. Din acelaşi zapis se pare că unele lucrări de refacere ale acestei mânăstiri ar fi fost executate şi de Athanasie, egumenul de atunci al Tismanei.
În urma războiului austro-turc încheiat cu pacea de la Passarovitz din anul 1718, Mânăstirea Vodiţa va cunoaşte o nouă perioadă de decădere. Ea va mai fi menţionată doar pe harta întocmită în anul 1720 de Samuelis Köleseri. La data de 5 septembrie 1891 episcopul Ghenadie al Râmnicului efectuează o vizită canonică la Vodiţa, descriind ruinele mânăstirii. Din biserica celei mai vechi ctitorii voievodale atestate documentar mai rămăseseră doar câteva ziduri, iar din chiliile înconjurătoare se mai vedeau doar temeliile.
Lucrările pentru refacerea Mănăstirii Vodița au început dupa anul 1991, piatra de temelie a noii mănăstiri fiind sfințită în anul 2001.
 
<obiectiv>1498, - Biserica de lemn Sfinții Apostoli, Brebina
 Biserica de lemn din Brebina a fost construită în jur de 1757, refăcută în 1835.
În conformitate cu Catagrafia localităților și monumentelor feudale din județul Mehedinți pe anul 1840, biserica din Brebina se ridica la anul 1756 pe moșia lui Hagii de către „d-na Anghelina și popa Iovan Popescu”. Informația catagrafiei este susținută și de două icoane pe blat de lemn, „Soborul Sf.Îngeri” și „Sf.Ioan Botezătorul”, pictate de Nicolae Zugravul la 1757 (icoanele se află la Depozitul eparhial Strehaia).
Simion Zugravul pictează la 1834, la comanda lui Dinu Ungureanu, ușile împărătești. Pisania aflată în biserică arată că la anul 1869 „s-au ridicat această sfântă și dumnezeiască biserică pe temelie de piatră...” cu cheltuiala preotului Iordache, a lui Ioniță
Piciu din Baia de Aramă și a locuitorilor din Brebina care au contribuit cu zile-muncă.
Se consideră că în anul 1869 biserica se reface folosind din vechea biserică materialul bun și înlocuind pe cel uzat. Alte refaceri au avut loc în 1922, 1934 și 1958. Ele au fost încrustate în bârna lungă a pridvorului.
Biserica „Sfinții Apostoli Petru și Pavel” este de tip navă, fără turle. Locul lor este marcat pe coama acoperișului de două cruci treflate.
Este construită din bârne groase, pe o fundație de piatră, cu tencuială din var și nisip. Pridvorul sprijinit de stâlpi sferici este delimitat de o balustradă înaltă, din șipcă de lemn dublă, orientată pe diagonala ancadramentului, cu un decor original de romburi succesive.
Pictura, interioară cât și exterioară, se prezintă sub formă de medalioane, cu imagini ale apostolilor (exterior) și sfinților militari (interior).
Eforturile comunității locale, puternic pauperizată în ultimele două decenii, au fost îndreptate către terminarea bisericii de zid, la care lucrările au fost începute în perioada 1935-1942 și apoi sistate datorită războiului și noului regim politic. Biserica, cu hramul „Sfinții Apostoli Petru și Pavel” și „Sfântul Mare Mucenic Dimitrie” a fost sfințită în anul 1996 de către P.S. Damaschin Severineanul. Brebina este o localitate componentă a orașului Baia de Aramă, în Nordul Podișului Mehedinți, la 275 de metri altitudine, pe Valea Bulbei.
<obiectiv>1499, - Mănăstirea Baia de Aramă, Baia de Aramă
Construită la trecerea dintre secolele al XVII-lea şi al XVIII- lea, biserica Mănăstirii Baia de Aramă reflectă trăsăturile stilistice ale perioadei de înflorire cultural- artistică din timpul domniei lui Matei Basarab (1632-1654), înscriindu-se într-un curent artistic în care arhitectura Ţării Româneşti evoluează spre noile direcţii şi viziuni ale epocii brâncoveneşti. Potrivit tradiţiei locale, vechiul aşezământ monahal (iniţial a fost mănăstire de călugări) datează încă din jurul anilor 1400, din vremea Sfântului Nicodim de la Tismana.
 
Un document din 1672 îl menţionează pe egumenul mănăstirii pe nume Evghenie de la Mănăstirea Hilandar din Muntele Athos.
În locul bisericii de lemn se zideşte însă actuala construcţie abia la sfârşitul secolului al XVII-lea, în timpul egumenului Vasile Arhimandritul de la Hilandar, la îndemnul domnitorului Constantin Brâncoveanu care, între 9 şi 12 iunie 1695, fiind în trecere de la Cerneţi spre Tismana, încuviinţează şi sprijină ridicarea unui locaş de cult (domnitorul dăruieşte 300 de taleri spre folosul zidirii bisericii). Adevăraţii ctitori pot fi consideraţi Milco Băiaşul, vătaful minerilor din localitate, sârb de origine, care îl rugase pe domnitor să se pună piatra de temelie a noii biserici întru pomenirea fiului său, Milco, precum şi Marele Ban al Craiovei, Cornea Brăiloiu, rudă a lui Constantin Brâncoveanu, care va sprijini lucrarea în numele domnitorului.
Din cauza incursiunilor turceşti, construcţia începe mai târziu, la 22 mai 1699 şi se termină la 7 mai 1703, când are loc sfinţirea bisericii. Zidirea propriu-zisă durează însă numai un an, deoarece zugravul, un anume Ivan, se iscăleşte în exteriorul tencuit la anul 1700. În jurul acestui an are loc şi decorarea picturală a locaşului de cult, de către renumitul pictor Neagoe şi ieromonahul Partenie din Tismana.
Biserica este zidită din cărămidă şi bucăţi de zgură de la topitoriile minelor de aramă. Zidul de împrejmuire datează probabil din aceeaşi vreme cu biserica, fiind original din piatră de munte legată cu mortar de var nestins, amestecat cu pământ.
Mănăstirea şi-a început activitatea încă din anul 1703. Funcţionând ca schit, aşezământul a fost ulterior (înainte de anul 1718) închinat Mănăstirii Hilandar de la Muntele Athos.
Din întregul schit s-au păstrat doar stăreţia, devenită după secularizare casa preotului şi biserica devenită de mir. Chiliile de zid ce ocupau partea dinspre deal a incintei mănăstirii s-au dărâmat cu timpul. La anul 1890 se locuia încă în ele.
În şedinţa Sinodului Mitropolitan a Mitropoliei Olteniei din data de 29 ianuarie 2008 s-a aprobat reînfiinţarea Mănăstirii Sfinţii Voievozi din oraşul Baia de Aramă, ca mănăstire de călugăriţe sub jurisdicţia Episcopiei Severinului şi Strehaiei, şi având ca stareță pe monahia Isidora Rusu, urmând a funcţiona în cadrul Protoieriei Baia de Aramă. Din anul 2011 a fost aleasă ca stareță a mănăstirii monahia Mihaela Păiuş.
<obiectiv>1500, - Statuia Constantin Brâncoveanu, Baia de Aramă
Statuia dedicată domnitorului Constantin Brâncoveanu a fost inaugurată în data de 26 mai 2011, cu ocazia Zilelor Liceului din Baia de Aramă.
Constantin Brâncoveanu (născut la 1654 – decedat la 15/26 august 1714) a fost domnul Țării Românești între anii 1688 și 1714, având una din cele mai lungi domnii din istoria principatelor române. Mare boier, nepot de soră al domnului Șerban Cantacuzino, el a moștenit și a sporit o avere considerabilă, care consta în proprietăți imobile, bunuri mobile și sume de bani depuse în străinătate. În timpul în care a domnit, Țara Românească a cunoscut o lungă perioadă de pace, de înflorire culturală și de dezvoltare a vieții spirituale, în urma sa rămânând un mare număr de ctitorii religioase și un stil arhitectural eclectic ce-i poartă numele.
În politica externă Brâncoveanu a acționat cumpătat, evitând să se poziționeze decisiv în tabăra imperială, care într-un avânt semnificativ recuperase Ungaria și Transilvania de la otomani. Și- a cumpărat bunăvoința turcilor, plătind regulat dările și vărsând sume uriașe sultanului și funcționarilor de la Constantinopol, ceea ce i-a adus supranumele de „altın bey” (română prințul aurului). Ținând agenți și spioni în toată Europa, domnul muntean era
 
informat asupra știrilor de pe întregul continent și informa simultan taberele rivale.
În ce privește Moldova, domnul muntean a intervenit în mod repetat în chestiunea domniei, în timp ce în Transilvania a exercitat o importantă influență culturală, prin răspândirea de tipărituri și ctitorirea de așezăminte religioase.
Deși reușise să fie confirmat pe viață în domnie (1699) și reconfirmat de noul sultan în 1703, domnul a lucrat în permanență să-și asigure în străinătate un refugiu de turci, fiind conștient de precaritatea situației sale. În cele din urmă, a fost luat prin surprindere, fiind mazilit în aprilie 1714 și dus cu întreaga familie la Constantinopol, unde a fost torturat pentru a ceda turcilor toată averea sa. Constantin Brâncoveanu a fost executat pe 15 august 1714, împreună cu cei patru fii ai săi (Constantin, Ștefan, Radu și Matei) și cu sfetnicul Ianache Văcărescu; la acest deznodământ au contribuit și intrigile familiei Cantacuzino. Pentru felul cum au murit, cu toții sunt venerați de către Biserica Ortodoxă Română, care i-a canonizat sub numele de Sfinții Mucenici Brâncoveni în 1992. Descendența domnului a fost asigurată de copiii fiicelor sale și ai lui Constantin II, la mijlocul secolului al XIX-lea putând fi numărați peste două sute de urmași direcți în viață.
În 2014, cu prilejul împlinirii a trei sute de ani de la martiriu, rămășițele pământești ale domnului au fost dezgropate și plasate într-o raclă, care este expusă la Biserica Sfântul Gheorghe Nou din București.
<obiectiv>1501, - Biserica de lemn „Sfântul Nicolae”, Ponoarele
Denumirea oficială este Biserica Sfântul Mucenic Pantelimon şi Sfântul Ierarh Nicolae. Dar, după amplasarea ei, este cunoscută sub numele de Bisericuţa de sub Stei, datorită faptului că se află chiar sub Steiul Ponorii.
Steiul Ponorii este o coastă abruptă şi golaşă care străjuieşte satul în partea de sud arătând că aici s-a produs o ruptură şi terenul s-a prăbuşit deasupra unor nevăzute galerii. La poalele Steiului se află Peştera Şoimului unde se spune că oamenii coborau pe vremuri pentru a
prinde această pasăre folosită la vânătoarea cu şoimi.
Tot aici se află şi Peştera lui Ilie Hoţu, de care sunt legate legende cu haiduci şi comori. La baza Steiului a fost pe vremuri centrul comunei după cum arată în schiţa sa monografică Sofronie Delurinţu. Singura dovadă este bisericuţa din lemn de stejar în faţa căreia se mai văd şi acum câteva pietre acoperite de pământ care marcau crucile din cimitirul de altădată.
Biserica are aspectul unei căsuţe de lemn cu pridvor susţinut de patru stâlpi care s-au aplecat parcă sub povara vremii.
Pe stâlpul din partea dreaptă de la intrarea în biserică este săpată în lemn o dată care poate fi cea a ridicării bisericii după cum susţin cercetătorii.
Icoana Sf. Ioan Botezătorul şi cele două motive: soarele şi luna de pe catapeteasmă întăresc ideea vechimii construcţiei despre care legenda spune că ar fi fost ridicată de călugărul Nicodim, pe care oamenii l-au alungat de aici şi astfel a ajuns la Tismana. Biserica de lemn din Ponoarele, comuna Ponoarele, județul Mehedinți, a fost construită în 1766. Are hramul „Sfântul Nicolae”.
Biserica a fost ridicată și sfințită în anul 1851 pe ruinele altei biserici. Se spune că prima biserică a fost ridicată de călugărul Nicodim.
După Catagrafia din 1840 biserica a fost ridicată în 1695 de Pârvu Buce, Radu Răduică, Ilaș Curuiuc și Miloș Crăciunescu. După Radu Crețeanu, conform inscripției săpate pe tocul ușii de la intrare: „luna lui aprilie, 22 leat 7274” anul construcției este 1763. O altă dată, inscripționată pe ușile
 
împărătești, este „1880, Fevrua. 28”. Biserica cunoaște în existența ei mai multe refaceri radicale, adică reconstrucții din temelii, ceea ce explică controversele legate de anul construirii ei.
Biserica este contruită din lemn de stejar, tip navă cu turla clopotniță. Pridvorul este sprijinit pe stâlpi de lemn legați între ei în arce frânte. Pe fațadă se află icoana de hram.
Cea mai veche icoană din biserică se află în pronaos și îl reprezintă pe Sfântul Ioan Botezătorul ținând în mână o cupă și sub ea un papirus pe care este scris: „pocăiți-vă că s-a apropiat înperăția ceriurilor”. Este singura icoană din secolul al XVIII-lea ce se mai păstrează în Mehedinți, majoritatea fiind repictate.
<obiectiv>1502, - Peștera Ponoarele, Ponoarele
Peștera Ponoarele, cunoscută și sub numele de Peștera de la Podul Lui Dumnezeu, Peștera de la Pod, Peștera Podului sau Peștera de la Podul de Piatră, este accesibilă turiștilor putând fii vizitată pe tot parcursul anului, se află într-un grad avansat de distrugere cu un număr mare de stalactite rupte și stalagmite dislocate din galeria fosilă. Peștera podului este situată la o altitudine de 337 metri. Lungimea sa este de 734 metri. Peștera este o străpungere hidrogeologică realizată de apele ce se strâng în lacul Zăton. Prezintă două intrări de dimensiuni
mari. Galeria principală este subfosilă, la un nivel superior se găsește o galerie fosilă.
În interior peștera prezintă un aven și o dolina ce au funcția de prea-plin, astfel încât atunci când nivelul apei în Lacul Zaton crește, apa urcă inundând peștera, pentru ca ea să se scurgă treptat odată cu scăderea nivelului din Zaton.
Galeria fosilă prezintă spații mari fiind bogat concreționată cu domuri stalagmitice, stalagmite, stalactite, draperii foarte lungi și stalactite fistulare. Peștera Ponoarele este opera apelor zatonului, care se drenau cândva prin galeriile ca și pe sub arcada Podului Natural, detașat acum de restul peșterii în urma unei prăbușiri.
În peștera se adăpostesc numeroși lilieci din speciile Myotis, Miniopterus si Rinolophus. În perioada aprilie-august, în peșteră se poate întâlni o colonie de naștere formată din cca. 3000 indivizi, iar în perioada octombrie-aprilie, o colonie de hibernare de cca. 1000 lilieci. Deoarece liliecii nu numai că nu sunt periculoși pentru oameni, dar au și un rol important în menținerea echilibrului ecologic, ei trebuie ocrotiți.
Peștera este ocrotită în cadrul rezervației naturale Podul Lui Dumnezeu de la Ponoarele.
În afara Peșterii de la Pod, în zona podului sunt de remarcat de asemenea Peștera Zaton, situată în zona ponorului Zaton, care și ea este o peștera de prea-plin (are 105 m lungime).
Echipament recomandat pentru vizitarea peșterii: cizme, salopetă, cască, cel puțin o sursă de lumină de persoană, grupuri de minim două si maximum zece persoane.
 
<obiectiv>1503, - Biserica „Sf. Apostoli”, Comănești
 Biserica Sfinții Apostoli din Comănești este ctitorită în perioada 1879 - 1881. Unul dintre cele mai importante elemente care pot fi regăsite în locașul de cult este icoana veche din anul 1459.
Ridicată pe locul unui vechi schit, făcut de Milos Iuzbasa. În Pisanie se consemnează anul de întemeiere ca fiind 1879 și anul zugravirii, 1882, pictor Simeon Ionescu din Turnu Severin. Pe un perete interior se afla înfățisați color ctitorii : C-tin Frânculescu și soția Dumitra, Ilinca M. Scânteie cu fiul lor si preotul D. Comanescu cu soția și fiul.
La proscomidie se vede numele ieromonahului Elisei și al călugăriței Metodia, înmormântată în cimitirul de lângă biserică. Un document păstrat de preotul paroh Blaj ilustrează plecarea părintelui Elisei la Mănăstirea Meteora de pe Muntele Athos: Las pe această tăbliță scris că a sosit ziua să plecăm la Meteora, eu și cu fratele întru credință Pahomie, ca să ne izbăvim de oamenii cei răi și vicleni, că nu este a tuturor credința. Si întru toată amăgirea nedreptății voiu da vouă scrisu cu zestre a moșteni, cu nădejdea că dupre a lui Dumnezeu mila să ne urmați nouă spre tot lucru bun.
Așezată la poala dealului, înconjurată de cruci vechi, unele cu inscripții chirilice, după ținuta arhitectonică această biserică are personalitate.
În apropiere se află, de asemenea, o frumoasă troiță de lemn, ridicată în 1941.
În localitatea Bala au fost descoperite câteva urme romane, fapt care arată că aici a existat o populație băștinașă pe care romanii au cucerit-o. Ruine romane s-au găsit și în satul Cârșu, după cum sublinia arheologul Dumitru Tudor: Cârșu (com. Bala.) se semnalează aici urme de ruine antice din care s-a scos sesterț de bronz de la Traian (Moisil Creșt colect în an Ac. Rom. 1939-1940, p. 144). Monede romane și resturile unor albii din lemn de stejar au fost descoperite în zona băilor, semn că acestea erau cunoscute încă de pe timpul romanilor.
În satul Dâlma, care aparține comunei, în locul numit Dealul Vâlculeștilor , a fost localizat un cimitir roman, după cum menționa același arheolog.
Un alt vechi document ce atestă localitatea Bala, din 15 februarie 1692 este în original la o săteancă din Bala de Sus, Sibinescu Maria, care prin bunăvoința ei a dat voie domnului Petre Scurtu, creatorul muzeului din localitate și autorul mai multor cărți.
<obiectiv>1504, – Biserica Sfântul Ștefan, Gornovița
Biserica Sfântul Ștefan din Gornovița a fost construită în jurul anilor 1796-1799, fiind refăcută abia în secolul XIX.
Biserica este monument istoric, filială a parohiei Prejna, comuna Balta. În pisania scrisă în 1962, când biserica a fost acoperită cu tablă, se menționează ca an al construcției și zugrăvirii locașului anul 1859. În catagrafia bisericilor din 1845 apare numele preotului Pârvu, al tatălui său, Nicolae care era tot preot și data ridicării bisericii, 1813. Altă sursă menționează anul de 1746.
Satul este atestat din 1511, în parte aparținând de Mănăstirea Tismana.
În pronaos se menține inscripția: S-au zugrăvit la anul 1859, august 8, Ioan Zugravul. Picturile murale datează din 1962 și sunt semnate de Gh. Bărbulescu din Tismana.
 
Biserica este o construcție joasă, cu acoperișul larg, având ca scop apărarea de ploi.
Gornovița este un sat în comuna Balta din județul Mehedinți, Oltenia, România. Se află în partea de nord a județului, în Podișul Mehedinți.
Balta este o comună formată din satele Balta (reședința), Coada Cornetului, Costești, Gornovița, Nevățu, Prejna și Sfodea.
Localitatea este atestată documentar în secolul al XIV-lea, întemeietorul fiind Petre Medonea. Spătarul Căciulat, beneficiarul cărții domnești din 1547 era descendentul lui Petre Medonea (genealogia din 1826). Din 1819 este catagrafiat ca sat pe moșie megieșească cu 37 de familii plătitoare de bir, după ce între anii 1721/1722 Fr. Schwantz a recenzat așezarea Ponor ca sat cu locuitori.
Conform recensământului efectuat în 2011, populația comunei Balta se ridică la 1.120 de locuitori, în scădere față de recensământul anterior din 2002, când se înregistraseră 1.441 de locuitori. Majoritatea locuitorilor sunt români (97,41%). Pentru 2,59% din populație, apartenența etnică nu este cunoscută. Din punct de vedere confesional, majoritatea locuitorilor sunt ortodocși (97,32%). Pentru 2,59% din populație, nu este cunoscută apartenența confesională.
<obiectiv>1505, – Biserica Sfântul Nicolae, Costești
Conform Catagrafiei bisericilor din 1845, Biserica Sfântul Nicolae din Costești a fost întemeiată la 1841. În anuarul 1900, este menționat anul 1788. Conform documentelor publicate în 1835, biserica este refăcută după un incendiu din 1805, ca urmare a unei lupte ruso-turcă.
S-a stabilit în aceeași perioadă că biserica a fost ridicată de către Hagi Opran.
În forma actuală, din biserica veche au fost păstrate o parte dintre icoane.
Lacașul are pereții nezugrăviți menținând din aerul vechi al secolului al XIX-lea. Pridvorul deschis este susținut de stâlpi cu decor incizat ca și grindă care îi leagă. Bârnele sunt îmbinate în cap de cal, fiind folosite cuie de lemn pentru îmbinare, acoperite
ulterior cu mortar.
Basida altarului este pentagonală, retrasă față de restul construcției. Ușa de la intrarea în lăcaș este masivă, fiind decorată cu modelul frânghiei răsucite.
În interior, se păstrează icoane cu inscripții în chirilică, una dintre ele datând din 1835.
Costești este un sat în comuna Balta din județul Mehedinți, Oltenia, România. Se află în partea de nord a județului, în Podișul Mehedinți.
Balta este o comună formată din satele Balta (reședința), Coada Cornetului, Costești, Gornovița, Nevățu, Prejna și Sfodea.
Localitatea este atestată documentar în secolul al XIV-lea, întemeietorul fiind Petre Medonea. Spătarul Căciulat, beneficiarul cărții domnești din 1547 era descendentul lui Petre Medonea (genealogia din 1826). Din 1819 este catagrafiat ca sat pe moșie megieșească cu 37 de familii plătitoare de bir, după ce între anii 1721/1722 Fr. Schwantz a recenzat așezarea Ponor ca sat cu locuitori.
Conform recensământului efectuat în 2011, populația comunei Balta se ridică la 1.120 de locuitori, în scădere față de recensământul anterior din 2002, când se înregistraseră 1.441 de locuitori. Majoritatea locuitorilor sunt români (97,41%). Pentru 2,59% din populație, apartenența etnică nu este cunoscută. Din punct de vedere confesional, majoritatea locuitorilor sunt ortodocși (97,32%). Pentru 2,59% din populație, nu este cunoscută apartenența confesională.
 
<obiectiv>1506, - Mănăstirea Coşuştei – Crivelnic, Firizu
 Numele mânăstirii arată că aceasta era legată de locurile Coşuştei, şi de acestă apă care trecea printr-o zonă populată, pe vremuri, aşa cum arată şi numele unor sate care au dispărut acum din acestă.
Cea mai veche şi sigură menţiune a ei o constituie un hrisov din 10 aprilie 1493, din timpul lui Vlad Călugărul care aminteşte de un egumen de Coşuşte care a fost martor al vechilor proprietăţi ale Vodiţei trecute de mânăstirea Tismana. Aşadar cele trei mânăstiri : Vodiţa, Crivelnic şi Tismana, trebuie puse în legătură cu ideea apărării ortodoxismului
românesc care se confrunta în acele vremuri îndepărate cu catolicismul aflat în expansiune. Nu întâmplător toate cele trei mânăstiri ca şi Schitul Topolniţei, aflat tot în apropiere, sunt legate de numele lui Nicodim care este considerat întemeietor al lor. Aceasta înseamnă că domnitorii Ţării Româneşti din acea vreme (Vladislav, Radu, Dan I şi Mircea), toţi din familia Basarabilor, şi-au propus să întemeieze aici mânăstirile ca pe nişte bastioane de rezistenţă în lupta pentru apărarea hotarelor ţării. Şi nu întâmplător cel care a fost investit cu această misiune de înălţare a fost tocmai călugărul Nicodim, cel care-şi făcuse ucenicia la Muntele Athos.
Cel care a clarificat problema Crivelnicului a fost profesorul Al. Bărcăcilă care a făcut aici săpături arheologice în anul 1936 asistat fiind de Aurel Decei şi Ioan Berciu. S-au descoperit resturi ceramice, o râşniţă, obiecte de metal, 2 monede de argint şi mai multe morminte. După felul cum au fost îngropaţi oamenii putem trage concluzia că erau călugări (aveau capul pus pe câte o cărămidă şi nu erau în sicriu). Descoperirea cea mai interesantă a lui Bărcăcilă a fost însă aceea că aici, avem de-a face cu două mânăstiri : Coşuştea I şi Coşuştea II. Prima biserică este zidită numai din piatră, iar a doua are printre rândurile de piatră şi rânduri de cărămizi la o anumită distanţă : primul strat de cărămidă pe alocurea dublat marchează în interior, ca şi în exterior, începutul elevaţiei bisericii II peste partea păstrată din biserica I. Arheologul stabileşte nişte raporturi precise între cele două biserici, subliniind importanţa primei construcţii care avea ziduri groase de 2-3 metri.
Descoperirea cea mai importantă se crede că au fost rămăşiţele unei inscripţii slave pe o piatră de mormânt pe care Al. Bărcăcilă a reconstituit-o: cu vrerea Tatălui şi cu ajutorul Fiului şi cu săvârşirea Sf. Duh ridicatu-s-a acest cinstit şi dumnezeiesc hram al Sfântului ... în zilele binecinstitorului şi de Hristos iubitorului domn Io Basarab Voevod, de robului lui Dumnezeu ju (pan) Hamza ... în anul 6983(1475), aceasta fiind şi pisania bisericii.
Concluzia pe care cercetătorul o trage este că această mânăstire a avut un rol strategic, ilustrând o politică fermă a domnitorilor români de a apăra hotarele ţării.
Cod 1507- Peștera Băluța, Băluța
Peștera Băluței, situată în satul Băluța pe Cheile Băluței, prezintă doua etaje: unul inundat aproape tot timpul, iar celălalt deasupra lui, un etaj fosil cu diferite formațiuni carstice. Pestera are o lungime de 248 de metri.
Peștera Băluței este cea mai mare cavitate carstică penetrabilă a zonei carstice orientale, fiind o resurgență temporar activa, situată în apropierea talvegului Văii Rîieni.
 
Galeriile sale se dezvoltă pe două etaje, dintre care cel inferior este constituit dintr-o succesiune de sifoane, cu conducte de presiune inundate aproape tot anul.
Etajul fosil, dezvoltat în partea finală a peșterii, este legat de primul prin intersecții de galerii și puțuri; acesta prezintă zone prăbușite și forme de concreționare.
Peștera este ușor accesibilă mai ales în perioadele secetoase, necesitînd un echipament minim de protecție.
Cheile Băluței sunt singurele chei de dimensiuni și importanță mai mare de pe teritoriul comunei Ponoarele, cu o lungime de circa 1km.
Cheile Băluței se află în proximitatea satului Băluța, fiind mărginite de Cornetul Băluței și cel al Râienilor, cu altitudini ale pereților calcaroși cuprinse între 300-400m.
Prin Cheile Băluței se realizează legătura cu stațiunea balneară Bala, urmând un frumos traseu împădurit favorabil practicării cicloturismului.
În anul 1967 aici s-au filmat secvențe pentru filmul românesc Dacii.
Ponoarele este o comună în județul Mehedinți, Oltenia, România, formată din satele Băluța, Bârâiacu, Brânzeni, Buicani, Ceptureni, Cracu Muntelui, Delureni, Gărdăneasa, Gheorghești, Ludu, Ponoarele (reședința), Proitești, Răiculești, Șipotu și Valea Ursului.
Conform recensământului efectuat în 2011, populația comunei Ponoarele se ridică la 2.425 de locuitori, în scădere față de recensământul anterior din 2002, când se înregistraseră 2.940 de locuitori. Majoritatea locuitorilor sunt români (97,11%). Pentru 2,64% din populație, apartenența etnică nu este cunoscută. Din punct de vedere confesional, majoritatea locuitorilor sunt ortodocși (95,55%). Pentru 2,64% din populație, nu este cunoscută apartenența confesională.
Alte atracții turistice din zonă sunt: Podul lui Dumnezeu, Biserica din lemn, Complexul carstic, Câmpul de Lapiezuri, Lacul Zăton, Peștera Ponoarele, Peștera Bulba, Pădurea de liliac.
<obiectiv>1508, – Mănăstirea Jiana, Jiana
Pe 27 mai 2009, Preasfințitul Părinte Nicodim, Episcopul Severinului și Strehaiei, a pus piatra de temelie a Mănăstirii Jiana. Aceasta este prima mănăstire din zona de câmpie a județului Mehedinți.
Înființarea mănăstirii a fost hotărâtă în ședința Sinodului Mitropolitan al Mitropoliei Olteniei din 28 mai 2008 ca mănăstire de călugări, sub Episcopia Severinului și Strehaiei. Terenul pe care se va construi viitorul aşezământ, cu o suprafaţă de 5 ha, a fost donat de vechea familie boierească Pleniceanu. În
timpul regimului comunist, moşia familiei Pleniceanu a fost confiscată şi nu părea să mai existe nici o cale ca aceasta să revină vechilor proprietari. Comuniştii au făcut pe teren grajduri, iar în 1990 primăria le-a scos la licitaţie. Atunci familia Pleniceanu a licitat şi a cumpărat două din cele patru grajduri. Conacul a fost distrus, după ce câţiva ani a fost sediu de CAP. Când au fost eliberat de către comuniști, din conac nu a mai rămas decât niște geamuri sparte.
După ridicarea Cortinei comuniste, familia Pleniceanu a redobândit o parte din pământul de la Jiana şi a construit pe el o fermă.
După ce și ultimul dintre urmașii familiei Pleniceanu a murit, rudele acestuia au decis să doneze terenul în vederea construirii unei biserici.
Dintotdeauna mănăstirea a însemnat pentru creştinul ortodox român o adevărată vatră de spiritualitate şi o fortăreaţă a păstrării identităţii spiritulităţii româneşti. După căderea comunismului, în vremuri de
 
libertate religioasă s-au reînfiinţat mănăstiri vechi, dar au fost înfiinţate şi altele noi, cu scopul întăririi credinţei poporului nostru şi spre folosul duhovnicesc al tuturor românilor.
Aceeaşi situaţie o întâlnim şi în Mehedinţi, unde după 1990 au fost întemeiate 2 mănăstiri, iar 6 au fost reînfiinţate, astfel că pe cuprinsul Episcopiei Severinului şi Strehaiei există actualmente 11 mănăstiri. Una dintre cele 2 mănăstiri noi înfiinţate este mănăstirea Jiana.
Jiana este o comună în județul Mehedinți, Oltenia, România, formată din satele Cioroboreni, Dănceu, Jiana (reședința), Jiana Mare și Jiana Veche.
Conform recensământului efectuat în 2011, populația comunei Jiana se ridică la 4.695 de locuitori, în scădere față de recensământul anterior din 2002, când se înregistraseră 5.091 de locuitori. Majoritatea locuitorilor sunt români (76,04%), cu o minoritate de romi (17,81%). Pentru 6,09% din populație, apartenența etnică nu este cunoscută. Din punct de vedere confesional, majoritatea locuitorilor sunt ortodocși (89,63%), cu o minoritate de penticostali (3,19%). Pentru 6,09% din populație, nu este cunoscută apartenența confesională.
<obiectiv>1509, - Biserica Pogorârea Sfântului Duh, Gârla Mare
Comuna Gârla Mare are un trecut destul de vechi. În centrul comunei lângă șoseaua principală se află construită în aceeași curte cu Biserica parohială și Biserica Pogorârea Sfântului Duh, monument istoric. Poziția vechii așezări a comunei era cu totul alta decât cea de astăzi. Primele locuințe se găsesc pe versantul sudic la loc ferit de inundațiile Dunării.
Dupa împroprietărirea de la 1864, vatra satului s-a schimbat, iar primele așezări s-au grupat în jurul unei noi biserici construită mai sus pe platou. În decursul vremii și această biserică s-a
ruinat. Pe același loc se afirmă că proprietarii otitilișani din partea locului au văzut nevoia locuitorilor și au ridicat biserica ce dainuiește până astăzi.
Din sinodicul întocmit de Pr. Nicolae Blujdescu, care a păstorit din 1911 și i-a întrebat pe cei bătrâni, reiese că această biserică este clădită pe temelia altei biserici mai vechi, motiv pentru care poartă două hramuri “Pogorârea Sfântului Duh” și “Sfânta Troiță”.
Conform pisaniei bisericii, piatra de temelie a fost pusă în 1836, iar construcția a fost finalizată în 1838.
Biserica este construită din cărămidă arsă cu mortar de var, acoperită cu țiglă, având formă de corabie. În față este prevăzută cu o tindă deasupra căreia se înalță o turlă pătrată acoperită cu table, care datorită uzurii s-a prăbușit. Spațiul dintre coloanele ce susțin acoperișul tindei și turla s-a închis ulterior cu cărămidă și s-au adăugat ferestre și uși în față spre a se mări spațial, devenit o necesitate odată cu sporirea populației.
Biserica este împărțită în pronaos, naos și altar. Zidul despărțitor dintre pronaos și naos este construit din caramidă, gros de 0.80 m și străpuns de o parte și alta a unei intrări prin mijloc de două ferestre. Pereții sunt drepți, iar bolțile simple, ușor arcuite. Catapeteasma este executată din cărămidă cu nișe puțin adânci și zidită până sus pe care s-a pictat după iconografia cerută de stilul ortodox.
Întreaga pictură atât la interior, cât și la exterior este în frescă după stil bizantin ascetic cu respectarea iconografică.
Toate inscripțiile sfinților și pisania sunt făcute cu litere kilirice. În pronaos, pe pereți sunt zugrăviți ctitorii: “Crucerul Seroan Otitelișanu, Doamna Crucereasca Ruxandra Otitelișanca, fiu Sardaru Constantin Otitelișanul, fiul Camuinaru Iancu Otitelișanu, soție Saftica Zetserdaru Dumitrache Polizu,
 
soție Luta, Din Otitelișanu, sora Catinca Cuzasea, nepoata Cristita Nicolae Vladaianu, soție Stana D. Postelnicu, Nicolae Scafes (fiu) soție leanca”.
Nici în interiorul bisericii și nici în jurul ei nu sunt morminte ale ctitorilor sau ale altor persoane.
<obiectiv>1510, - Biserica „Sfântul Nicolae”, Pătulele
În localitatea Pătulele, prima biserică, din care își trage obârșia biserica Sf. Nicolae, era într-un bordei, cu clopotnița aparte, undeva pe deal, mai sus decât este comuna acum.
Această biserică în bordei, a fost incendiată de turci și de atunci i-a rămas numele de „biserica arsă”. O dată cu mutarea locuitorilor mai aproape de Pătulele, în locul numit Boierești, a fost construită și o biserică pe actualul teren al bisericii Sf. Nicolae, din bârne de lemn, aduse din pădurea Vlădaia, așezate pe patru picioare de piatră. Această biserică, construită dupa 1840, a funcționat ca singura biserică a
localității Pătulele. Prin 1883, această biserică devenind neîncăpătoare, s-a construit o biserică din zid cu hramul Sf. Gheorghe, cu ajutorul principelui Alexandru B. Știrbei, proprietarul de atunci al moșiei. În jurul anului 1878, când a devenit improprie pentru serviciile religioase, biserica din lemn Sf. Nicolae a fost închisă la recomandarea Prea Sfinției Sale episcopul Ghenadie Enăchescu, care a vizitat Pătulele. Enoriașii bisericuței din lemn Sf. Nicolae, au strâns fonduri fie din sat, fie din satele vecine, ca s-o ridice din temelie din zid pe cea actuală, punându-i temelia în 1903.
Biserica Sf. Nicolae, construită de architect V. Cartianu, pictor Ștefan Năchescu și meșter Bojin Marcovici, cu contribuția boierilor Gh. Crețeanu, Gh. Balș și Gh Moruzzi, a fost sfințită în 8 mai 1905. În jurul bisericii Sf. Nicolae se afla și cimitirul satului, unde au fost îngropați cei ce au decedat până în anul 1873 și unde se găsesc și acum cruci de morminte.
Pătulele este o localitate în judeţul Mehedinţi, comuna cu cea mai întinsă suprafață, cel mai mare număr de locuitori, într-o dezvoltare și modernizare continuă.
Activităţile zonale care fac parte din viața comunei sunt: cultura cerealelor, legumicultura, viticultura, zootehnia, apicultura.
Dintre activitățile economice cele mai importante sunt: agricultura, comerțul cu amănuntul, morăritul și panificația, prelucrarea lemnului de către meșteșugarii locali.
Localitatea numără 1760 de gospodării, 3 grădinițe și 3 școli. Conform ultimului recensământ, localitatea numără 3982 de cetățeni.
<obiectiv>1511, - Biserica Sfinții Apostoli Petru și Pavel, Viașu
Biserica „Sfinții Apostoli Petru și Pavel”, sat Viașu este un lăcaș monument, fiind datată din 1835, deși este probabil mult mai veche.
Este cea mai valoroasă dintre bisericile de pe raza comunei. În structura sa apare și lemnul
  
între elementele constructive, atât la turn cât și la aspectele de rezistență.
Viașu este un sat în comuna Pătulele din Oltenia.
Pătulele este o comună în județul Mehedinți, Oltenia, România, formată din satele Pătulele (reședința) și Viașu. Totodată, Pătulele este comuna cu cea mai întinsă suprafață și cu cel mai mare număr de locuitori din județ.
Activitățile economice sunt agricultura (cultura cerealelor, legumicultura, creșterea animalelor), apicultura, viticultura, comerțul cu amănuntul, morăritul și panificația, prelucrarea lemnului de meșteșugari cu experiență si tradiție în acest domeniu.
Conform recensământului efectuat în 2011, populația comunei Pătulele se ridică la 3.636 de locuitori, în scădere față de recensământul anterior din 2002, când se înregistraseră 4.472 de locuitori. Majoritatea locuitorilor sunt români (96,92%). Pentru 2,75% din populație, apartenența etnică nu este cunoscută. Din punct de vedere confesional, majoritatea locuitorilor sunt ortodocși (96,89%). Pentru 2,75% din populație, nu este cunoscută apartenența confesională.
Săpăturile arheologice atestă așezările omenești în zona județului Mehedinți încă din Paleolitic – vestigiile unei așezări datând din Paleolitic au fost aduse la lumina și sunt încă studiate la Schela Cladovei. Primele cimitire și primele dovezi ale activității de cultivare stabilă pe continentul Europa, au fost găsite în această zonă.
Vestigii ale istoriei, Piciorul Podului lui Traian, ruinele câmpului roman Drobeta, băile Romane, cât și alte vestigii scoase la lumină în parcul arheologic al Muzeului Porțile de Fier - spun istoria colonizării romane în Dacia și a formării poporului roman.
În acest colț de țară s-au găsit cele mai vechi urme de viețuire umană din spațiul românesc. Mărturie fiind siturile și descoperirile arheologice de la Peștera lui Climente din Dubova ( cca. 12000 î.Hr), precum și cele de la Schela Cladovei, insula Simian, insula Banului, Ostrovul Mare, Cazane, etc., toate atestând așezări omenești din perioada 12000-7000 î.Hr.
La Schela Cladovei a fost descoperit scheletul celui mai vechi Homo Sapiens din Europa și cea mai veche așezare umană din Europa, dezvoltată între anii 8000-5500 î.Hr.
Bogația acestui ținut i-a determinat și pe împărații romani să-și îndrepte atenția spre aceste meleaguri, dovadă existența ruinelor a 10 castre romane construite în perioade diferite, până în timpul lui Justinian (sec. IV d.Hr.).
<obiectiv>1512, – Stațiunea balneoclimaterică Bala, Bala
Staţiunea Bala dispune de rezerve apreciabile de apă minerală şi nămol terapeutic, fiind profilată pe cura internă şi externă. Izvoarele minerale se găsesc pe Valea Chiciora, mic afluent al pârâului Râieni.
Nămolul terapeutic este utilizat în reumatism degenerativ, reumatism articular, stări alergice după reumatism sau infecţii, afecţiuni ginecologice, afecţiuni ale sistemului nervos periferic, sechele musculo- articulare după traumatisme.
Indicaţii terapeutice:
- reumatism articular;
- reumatism degenerativ;
- stări alergice după infecţii sau după crize
acute de reumatism;
- afecţiuni ginecologice;
- afecţiuni ale sistemului nervos periferic;
- sechele posttraumatice ale muşchilor şi articulaţiilor.
Resursele de tratament:
- factori terapeutici naturali şi anume izvoare mezotermale slab sulfuroase oligometalice; - nămol sapropelic.
 
Proceduri de tratament:
- băi galvanice;
- băi cu ape minerale încălzite sau reci;
- împachetări cu parafină;
- curenţi diadinamici, ultrasunete;
- aerosoli;
- masaj terapeutic.
Doctorul E. Cociașu pe baza analizelor chimice efectuate până în anul 1970 arăta că apa izvoarelor de la stațiunea din Bala este o apă minerală hipo-mezotermală, oligominerală, sulfuroasă, fără o dominantă chimică.
În afara acestor izvoare aici există și o zonă mlăștinoasă acoperită de vegetație specifică, cu nămol terapeutic. Nămolul sapropelic este furnizat prin acțiunea apelor termo-minerale după modalitatea vulcanilor noroioși, fiind însoțit adesea și de emanații de gaze.
În urma analizelor acestor ape minerale s-a constatat caracterul oligomineral sulfuros, hidrogenul sulfurat având valori între 0,3 și 9 mg/l.
Analizele ulterioare efectuate la Crainici au indicat un chimism clorurat, sodic-calcic, bromo-iodurat, cu conținut redus în sulfați, specific apelor cu structuri închise (ape de zăcământ). Temperaturile acestor izvoare minerale captate indicau valori între 17 și 25 grade C.
Aceste ape nu sunt radioactive. Rezultatele testărilor chimice au fost consemnate la 24 octombrie 1979 de către M. Gavrilescu subliniind compoziția bicarbonică și a hidrogenului sulfurat.
Apă termală a fost valorificată prin construirea a trei ștranduri de dimensiuni și adâncimi diferite, care sunt deschise pe toată perioada lunilor de vară, începând din mai și până în septembrie. În zilele de duminică și la sărbători, la aceste ștranduri vin cetățeni din toate colțurile țării.
<obiectiv>1513, - Casa Zarzara, Alexandria
Casa Zarzara din Alexandria este folosită în acest moment în calitate de Palat al Copiilor pentru acțiuni extra- curriculare. În trecut casa a fost sediul unei policlinici.
Casa Zarzara a fost construită în anul 1906, odată cu celebrarea jubileului regal. Dovadă că ridicarea construcţiei are legătură cu regele Carol este medalionul în relief cu portretul Regelui Carol care se mai păstrează şi acum la intrare.
Deși tânăr din punct de vedere istoric,
cercetările arheologice efectuate în zona în care este situat orașul au scos la iveală urme de viață datând din paleolitic, neolitic, epoca metalelor, evul mediu. În apropierea actualului oraș, în punctul numit "La Vii" (la 2 km spre nord) au fost descoperite urmele unei așezări geto-dace datând din sec. V-IV î.Hr., în care s-au găsit vase de ceramică (străchini, cupe cu două toarte etc.) lucrate cu mâna sau la roată, piese din bronz (3 fibule) ș.a. În punctul numit "La Hectare" (2 km SE de oraș) s-au identificat urmele unei așezări datând din sec. IV d.Hr. formată din bordeie rectangulare (2,80 x 4,50 m), în care s-au găsit vase de ceramică din pastă cenușie sau cărămizie, lucrate la roată cu linii de decor incizate. Pe malul stâng al râului Vedea a fost descoperită o așezare veche românească datând din sec. VIII-XI. Deci, viața a început pe acest teritoriu din zorii istoriei și s-a perpetuat, dezvoltat și perfecționat neîncetat în decursul veacurilor. Ideea întemeierii orașului Alexandria își are originea în hotărârea unor grupuri de locuitori din
Zimnicea și Mavrodin de a înființa un oraș liber de orice ingerință străină.
Întemeiat în 1834, după planurile urbanistice elaborate de inginerul austriac Otto von Moritz (cel ce lucrase planurile orașelor Brăila și Giurgiu și avea să execute, mai târziu, planul viitorului oraș Turnu Severin), orașul și-a luat numele domnitorului de atunci al Țării Românești, Alexandru Dimitrie Ghica
 
(1834 - 1842) ale cărui oseminte se găsesc depuse astăzi într-un monumental sarcofag din incinta Catedralei Episcopale "Sfântul Alexandru" din municipiu.
În 1837 așezarea a fost distrusă în mare parte de un incendiu violent. Refăcută ulterior, așezarea a fost declarată oraș în 1840 printr-un hrisov domnesc care se păstrează la Muzeul de istorie al orașului. Hărnicia întemeietorilor, agricultori, meșteșugari și negustori, condițiile geografice și mai ales "Ekstruktia" - acea interesantă constituție pe care și-au alcătuit-o și după care s-au condus timp de 30 de ani: - "o pildă de gândire profund omenească, un exemplu de conducere democratică, prin reprezentanți aleși ai locuitorilor și un omagiu adus principiului de libertate și pașnică conlocuire a cetățenilor"-, toate au făcut ca Alexandria să evolueze destul de energic ca așezare.
După reînființarea județului Teleorman, în anul 1968, devenind reședința acestuia, Alexandria beneficiază de importante investiții. Pe 27 iulie 1979 orașul Alexandria este declarat municipiu, în pofida faptului că orașul tocmai suferise mari pagube materiale de pe urma cutremurului din 4 martie 1977.
<obiectiv>1514, - Podul metalic peste Râul Vedea, Alexandria
Podul metalic peste râul Vedea a fost inaugurat în anul 1905, fiind primul pod de acest gen construit în zonă. Structura are o lungime de peste 90 de metri, fiind construit din beton, în componența sa de rezistență intrând și metalul. Podul este frecvent reprezentat pe vederi poștale, ca fiind un element turistic extrem de important pentru regiune.
Vedea este un râu în partea de sud a României, care izvorăște din Platoul Cotmeana și se varsă în Dunăre, având o lungime de 244 km. Principalii săi
afluenți sunt: Cotmeana si Teleorman Curge în județele Olt și Teleorman, iar orașele Alexandria și Roșiorii de Vede se găsesc pe malurile râului.
Numele râului este de origine dacică, provenind din cuvântul indo-european wed (apă).
Deși tânăr din punct de vedere istoric, cercetările arheologice efectuate în zona în care este situat orașul au scos la iveală urme de viață datând din paleolitic, neolitic, epoca metalelor, evul mediu. În apropierea actualului oraș, în punctul numit "La Vii" (la 2 km spre nord) au fost descoperite urmele unei așezări geto-dace datând din sec. V-IV î.Hr., în care s-au găsit vase de ceramică (străchini, cupe cu două toarte etc.) lucrate cu mâna sau la roată, piese din bronz (3 fibule) ș.a. În punctul numit "La Hectare" (2 km SE de oraș) s-au identificat urmele unei așezări datând din sec. IV d.Hr. formată din bordeie rectangulare (2,80 x 4,50 m), în care s-au găsit vase de ceramică din pastă cenușie sau cărămizie, lucrate la roată cu linii de decor incizate. Pe malul stâng al râului Vedea a fost descoperită o așezare veche românească datând din sec. VIII-XI. Deci, viața a început pe acest teritoriu din zorii istoriei și s-a perpetuat, dezvoltat și perfecționat neîncetat în decursul veacurilor. Ideea întemeierii orașului Alexandria își are originea în hotărârea unor grupuri de locuitori din Zimnicea și Mavrodin de a înființa un oraș liber de orice ingerință străină.
Întemeiat în 1834, după planurile urbanistice elaborate de inginerul austriac Otto von Moritz (cel ce lucrase planurile orașelor Brăila și Giurgiu și avea să execute, mai târziu, planul viitorului oraș Turnu Severin), orașul și-a luat numele domnitorului de atunci al Țării Românești, Alexandru Dimitrie Ghica (1834 - 1842) ale cărui oseminte se găsesc depuse astăzi într-un monumental sarcofag din incinta Catedralei Episcopale "Sfântul Alexandru" din municipiu.
În 1837 așezarea a fost distrusă în mare parte de un incendiu violent. Refăcută ulterior, așezarea a fost declarată oraș în 1840 printr-un hrisov domnesc care se păstrează la Muzeul de istorie al orașului.
 
Hărnicia întemeietorilor, agricultori, meșteșugari și negustori, condițiile geografice și mai ales "Ekstruktia" - acea interesantă constituție pe care și-au alcătuit-o și după care s-au condus timp de 30 de ani: - "o pildă de gândire profund omenească, un exemplu de conducere democratică, prin reprezentanți aleși ai locuitorilor și un omagiu adus principiului de libertate și pașnică conlocuire a cetățenilor"-, toate au făcut ca Alexandria să evolueze destul de energic ca așezare.
După reînființarea județului Teleorman, în anul 1968, devenind reședința acestuia, Alexandria beneficiază de importante investiții. Pe 27 iulie 1979 orașul Alexandria este declarat municipiu, în pofida faptului că orașul tocmai suferise mari pagube materiale de pe urma cutremurului din 4 martie 1977.
<obiectiv>1515, - Ruinele Cetății Romane Turris, Alexandria
Istoria cetăţii pleacă din perioada romană, din vremea împăratului Traian. De Turris, importantă fortificaţie în luptele cu turcii, se leagă atât numele lui Constantin cel Mare, cât şi numele lui Mircea cel Bătrân. Legendele spun sub cetate ar zace un tunel care făcea legătura cu celălalt mal al Dunării.
Săpăturile efectuate la cetatea medievală din Turnu Măgurele au scos la iveală mai multe morminte pe care arheologii le-au datat ca existând din vremea romanilor. Tot aici a fost descoperit un cuptor de pâine şi mai mai multe rămăşiţe ale unor ateliere în care se confecţionau
materiale de război. Frânturile de arme şi scuturi descoperite aici vin să completeze ipoteza în care cetatea datează de pe vremea Împăratului Traian. Locul de pe malul stâng al Dunării a fost preferat şi de alţi împăraţi. Istoricii confirmă faptul că ,pe ruinele castrului roman, ar fi fost ridicată o altă cetatea în secolul al IV-lea, în timpul domniei lui Constantin cel Mare. Misterul cetăţii ridicate aici de împărat se pierde în negura vremii. Cert este că, potrivit istoricilor, pe acelaşi loc, la distanţă de sute de ani, ar fi ridicat o nouă cetate Mircea cel Bătrân.
În vremea domniei lui Mircea cel Bătrân(1386-1393), Cetatea Turris a jucat un rol important în sistemul defensiv al Ţării Româneşti. Locul reprezenta un pilon important al sistemului de fortificaţii pe care când voievodul îl ridicase pavăză împotriva ameninţării otomane din sudul Dunării. Istoricii vorbesc despre planul voievodului de a ridica pe malul Dunării un puternic lanţ de fortificaţii cu rol de apărarea împotriva turcilor. În Teleorman, Mircea cel Bătrân a vrut să întărească sistemul şi, pe lângă cetatea Turnu, au mai fost ridicate alte două cetăţi de pământ , la Frumoasa şi Zimnicea. Zidurile construcţiei ridicate în vremea lui Mircea cel Bătrân aveau o grosime de 4- 5 metri. Forma cetăţii era aceea a unui turn hexagonal, construit din piatră amestecată cu caramidă şi întărit cu grinzi de lemn. Zidul avea un traseu circular, iar de-alungul lui erau plasate turnulete,masive. Cetatea avea două bastioane în colţuri şi un al treilea, la jumătatea zidurilor.
La sfarsitul domniei lui Mircea cel Batran , cetatea Turnu a fost cucerită de turci, intrând sub conducere otomană. Ulterior a fost transformată în raia turceasca. Se spune că cetatea a fost modificată câtă vreme s-a aflat sub stăpânire turcească. Aceşia au adăugat încă un turn în mijlocul cetăţii, după ce zidurile fuseseră distruse parţial în timpul unui incendiu Sub domnia lui Vlad Ţepeş , cetatea a revenit Ţării Româneşti, dar pentru scurt timp. Cu aproape un secol si jumatate mai târziu, Mihai Viteazul o va cuceri de sub stăpânirea turcă.
 
Ruinele cetăţii Turris sunt încărcate de istorie, dar şi de legende. Se spune că sub poarta cetăţii ar fi fost săpat un tunel care ar fi dus până pe malul celălalt al Dunării. Legenda spune că, prin acest tunel, ar fi fugit din calea cotropitorilor boierii români, pe malul celălalt al Dunării, unde îşi puneau la adăpost avuţiile. Legenda este infirmată de istorici. Arheologii care s-au ocupat de cetatea de la Turnu, de-a lungul anilor nu au descoperit dovezi care să susţină legenda tuneului.
<obiectiv>1516, - Clădirea Școlii Gimnaziale nr. 5, Alexandria
În 1836, negustorii stabiliți pe moșia Băcăianca, întemeietorii orașului de astăzi, au pus bazele primei școli. Instituția a purtat pentru început numele învățătorului care a predat aici: preotul Tudorache. “Școala lui Tudorache” a fost prima școală din Alexandria, care a stat la baza gimnaziului și ulterior a liceului ce va primi, câțiva ani mai târziu, numele ctitorului Alexandriei, domnitorul Alexandru Ghica.
Şcoala gimnazială nr. 5 Alexandria, unul dintre puţinele monumente istorice pe care le are Alexandria a fost construită în 1985. 180
ani au trecut peste localul din centrul oraşului , dar el a rămas în picioare. În localul de pe strada Libertăţii în care astăzi învaţă elevii din clasele I-VIII a funcţionat iniţial Şcoala primară de băieţi nr 1. La câţiva ani de la darea în folosinţă, instituţia a devenit şcoală mixtă, reunind sub acelaşi acoperiş atât fetele, cât şi băieţii din oraş. Vreme de câţiva ani aici a funcţionat Şcoala de fete nr 1 şi Şcoala de băieţi nr. 1. Instituţia de învăţământ a purtat numele de Şcoala “Mihai Bravu”. Aici învăţau copiii oamenilor înstăriţi din oraş. Clădirea care are şi astăzi un farmec aparte a fost întotdeauna un local aspectuos. Structurată pe parter şi etaj, cu elemente arhitecuturale de proporţii bine determinate, şcoala are arcadamente la uşi şi ferestre. Pe vreme când funcţiona la şcoală mixtă, clădirea a avut două intrări funcţionale dinspre strada Carol, denumită astăzi strada Libertăţii. Pe uşa din stânga clădirii intrau băieţii, iar pe uşa din dreapta clădirii intrau fetele Astăzi, se mai păstrează pe această latură a clădirii doar intrarea profesorilor. În interiorul localul, şcoala a avut un zid despărţitor în dreptul arcadei de la jumătatea holului de la parter.
Zeci de generaţii de elevi au trecut pragul şcolii. Clădirea a rămas neschimbată până în 1997, când a fost grav afectată de cutremur. Autorităţile de la vremea respectivă au luat decizia să o demoleze, dar conducerea şcolii s-a opus. Directorul de atunci al unităţii, Florea Fişteică s-a opus decizii de demolare motivând că şcoala este un monument care îşi are locul lui între clădirile noi care începuseră să se construiască. Şcoala a fost consolidată şi şi-a desfăşurat în continuare activitatea , pragul ei fiind trecut de alte câteva sute de elevi. Cutremurul din mai 1990 a afectat din nou rezistenţa şcolii care a devenit nefuncţională timp de doi ani. În anii 1991-1993, şcoala a trecut printr-un amplu proces de consolidare în care s-au folosit traverse de cale ferată pentru a se da un plus de rezistenţă clădirii. Pentru Alexandria, Şcoala gimnazială nr. 5, care a rezistat 180 ani şi a format sute de generaţii de elevi, rămâne un simbol şi una dintre puţinele clădiri-monument istoric care s-au păstrat.
Cod 1517- Gara Alexandria
Gara din Alexandria a supravieţuit din 1895, trecând prin două războaie şi peste un cutremur, fără ca timpul sau calamităţile să-şi pună amprenta pe faţada ei. Localul gării este singura clădire din oraş care păstrează aceeaşi înfăţişare
  
chiar şi după mai bine de un secol de la înfiinţare.
Ca și restul străzilor Alexandriei, a fost creionată de inginerul austriac Otto von Moritz, cel care a făcut planul orașului. Pe strada Gării s-au aflat cele mai importante instituții în primii ani de existență ai Alexandriei. Aici se găsea sediul primăriei, al policlinicii, al poștei și al gării. Tot aici a fost locul de promenadă vreme de ani buni pentru protipendada orașului. Se spune că ofițerii, intelectualii și cei mai importanți oameni din oraș ieșeau, pe înserat, la plimbare în mireasma salcâmilor care înfrumusețau strada.
La 61 de ani de la înfiinţarea Alexandriei a apărut şi gara oraşului. Linia de cale ferată a fost creată din raţiuni economice pentru a face o legătură directă cu cel mai sudic punct al ţării, Zimnicea. Mai bine de doi ani au durat procedurile de expropriere a proprietarilor terenurilor unde avea să fie ridicată gara. Construcţia gării a impus spargerea unei străzi şi schimbarea arhitecturii iniţiale a oraşului. Gara fost inaugurată în 1895, devenind imobilul cu numărul 1 al străzii care a fost numită vreme de ani buni drept strada Gării. După 118 ani de la înfiinţare, gara rămâne singura construcţie din oraş a cărei înfăţişare nu s-a schimbat aproape mai deloc. Imobilul în care funcţionează gara a trecut prin două războaie, dar a fost ferită de bombardamente. Nici cutremurul din 1977 nu a clintit construcţia. Atât exteriorul, cât şi interiorul clădirii păstrează aceleaşi caracteristici ca acum 118 ani, de la forma ferestrelor, până la coşurile de aerisire. Până şi cărămida, despre care se spune că a fost adusă tocmai din Italia, la data construcţiei clădirii, a rămas aceeaşi. Clădirea devenit monument istoric, prin decizia Ministerului Culturii, fiind unul dintre puţinele monumente de acest gen din reşedinţa de judeţ.
În 2011, gara din Alexandria, împreună cu alte câteva staţii CFR din ţară, a fost inclusă într-un program de reabilitare cu fonduri europene.
Pe lângă gară, pe strada Alexandru Colfescu se găsesc alte şase monumente istorice, case particulare vechi de peste 100 de ani care au aparţinut unor boieri alexăndreni. Casa Marin Stoica, Casa Cătălin Borţun, Casa Ţole, Casa Zarzără, Casa Ulmeanu şi Casa Mocanu se numără printre cele mai vechi imobile din oraș, care încă se mai păstrează după mai bine de un secol.
<obiectiv>1518, Muzeul Județean Teleorman, Alexandria
În anul 1934, în timpul sărbătoririi centenarului oraşului Alexandria, consiliul comunal hotărăşte să înfiinţeze un muzeu al oraşului care să expună şi să păstreze documentele găsite în diferite arhive, cât şi unele materiale ce dovedeau existenţa şi cultura populaţiei de pe aceste meleaguri. Muzeul a fost instalat, la început, într-o încăpere din localul primăriei, iar în anul 1936 a fost strămutat într-o încăpere a Palatului Cultural „Victor Antonescu”.
La data de 1 mai 1952 s-a deschis, în mod real, un Muzeu de Istorie a Alexandriei, în care erau expuse documente privind
întemeierea oraşului, monede, ceramică, dovezi materiale din diferite epoci istorice.
Din anul 1974, Muzeul Orăşenesc de Istorie Alexandria devine Muzeul Judeţean de Istorie Teleorman. Conservă o importantă colecţie de arheologie, preponderent din epoca neolitică şi epoca geto-dacică, cu numeroase obiecte provenite din staţiunile de la Ciolănesti Deal, Măgura, Siliştea, Vităneşti, Albeşti, Orbeasca de Sus, Zimnicea etc., dar şi o colecţie de numismatică reprezentată printr-o serie de tezaure monetare descoperite la Alexandria, Balta Sărată, Poiana, Poroschia, Schitu, Sfinţeşti, Ulmeni etc. O valoroasă colecţie etnografică zonală este valorificată printr-o expoziţie permanentă pavilionară.
Între anii 1998 - 2004 a participat la un proiect internaţional româno-britanic de cercetare.
 
În perioada 2003 - 2004 a derulat un program de cercetare a procesului de colectivizare a agriculturii în judeţul Teleorman, program finanţat de către Guvernul Statelor Unite ale Americii prin intermediul Secţiei Afaceri Publice din Bucureşti şi al Asociaţiei "Prietenii Muzeului".
A derulat şi alte proiecte internaţionale sau naţionale de cercetare arheologică ce au vizat epoci precum paleoliticul (împreună cu Misiunea Arheologică Franceză în România şi Institutul de Arheologie „Vasile Pârvan” Bucureşti, 2006-2008) şi evul mediu, (împreună cu Muzeul Brăilei, 2006- 2009).
În perioada 2009-2011 a fost partener local şi beneficiar în cadrul proiectului „Măgura. Past & Present”, parte componentă a unui proiect cu finanţare europeană intitulat „Art lanscape transformation”, din cadrul Programului „Cultura 2007-2013”.
În prezent, derulează un proiect de cercetare privind locuirea neo-eneolitică din sud-vestul Munteniei, împreună cu Muzeul Naţional de Istorie a României, proiect cu mai multe etape de desfăşurare ce a demarat în anul 2006.
În scopul valorificării muzeale a patrimoniului deţinut, pe lângă valorificarea expoziţională, Muzeul Judeţean Teleorman a derulat şi derulează a serie de programe educaţionale:
- Programul Muzeul sursă de cultură şi educaţie, iniţiat în anul 2003, adresat mai ales publicului de vârstă şcolară, în baza parteneriatelor încheiate cu instituţiile de învăţământ.
- Programul Muzeul te vizitează..., ce a debutat în 2013, îşi propune prezentarea muzeului şi a diferitelor teme de interes general (istorie, arheologie, etnografie) în localităţi din judeţul Teleorman, mai ales în cele din mediul rural.
<obiectiv>1519, Catedrala Sfântul Alexandru, Alexandria
În anul 1836, la doi ani de la înființarea orașului de către domnitorul Țării Românești, Alexandru Dimitrie Ghica (1834- 1842), locuitorii și-au ridicat o biserică din lemn cu hramul "Sfântul Alexandru”, care în scurt timp a devenit neîncăpătoare. De aceea, dupa un efort susținut, episcopia orașului a reușit să construiască, între anii 1869-1898 actuala Catedrală, târnosită de Mitropolitul Iosif Gheorghian la data de 6 decembrie 1898.
Catedrala impresionează prin sobrietatea ei arhitecturală, dar și prin impunătoarea sa mărime: 42 de metri lungime, 26 de metri lățime, înălțimea ei maximă de la turla cea mare fiind de 45 metri. Catedrala se prezintă sub formă de cruce în interior și navă în exterior, având la intrare o frumoasă tindă străjuită de coloane lucrate în stil corintian.
Deasupra pronaosului sunt două turle, unde se află clopotele și ceasurile. Elementele decorative specifice Catedralei Sfântul Alexandru sunt: pictura murală și catapeteasma (în stil neogotic, înaltă de 10 metri), executate de echipa de pictori Constantin Artachino, Constantin Pascali și celebrul Ștefan Luchian, în anul 1898, în stil bizantin, în tehnica ulei. În același
an a fost pusă pardoseala din marmură mozaicată. La catapeteasmă s-a adăugat ulterior icoana Sf. Spiridon și icoana Sf. Filofteia. Policandrul mare, policandrul mic și sfeșnicele împărătești, au fost lucrate în bronz aurit de casa Weidekamp Kettling A.C. din Viena, prin reprezentanta Hans-Herzog din București. Sfântul locaș a suferit reparații importante în urma cutremurelor din 1940 și 1977.
În anul 1994, cu ocazia împlinirii a 160 de ani de la fondarea orașului, catedrala Sf. Alexandru a devenit necropola domnească, prin aducerea și așezarea în pronaos, a osemintelor și sarcofagului domnitorului Alexandru Dimitri Ghica. Osemințele au fost aduse de la Biserica "Ghica-Tei" din București iar sarcofagul, de la Muzeul Militar Național din București. În anul 1996, prin înființarea Episcopiei Alexandriei și Teleormanului, cu reședința la Alexandria, biserica Sf. Alexandru a devenit
 
Catedrala Episcopală. Preasfințitul Părinte Episcop Galaction Stânga, primul episcop al Alexandriei și Teleormanului, arhipastorește de la 1 septembrie 1996.
Catedrala deține câteva cărți rare și vechi, între care: „Evanghelie” (Sibiu, 1806, cu note manuscrise), „Evanghelie” (Sibiu, 1810), „Octoih” (Sibiu, 1811), „Apostol” (1814), „Tipicon” (1816), „Antologhion” (1827 și 1831, publicat de Macarie Ieromonahul), „Cazanie” (Buzău, 1831), „Mineele anului” (Neamț, 1831), „Molitfelnic” (Buzău, 1832), „Liturghier” (București, 1833), „Penticostarion” (Iași, 1834), „Ceaslov” (Iași, 1835), „Evanghelie” (Buzău, 1837), „Agheasmatar” (Buzău, 1845), „Priveghiu” (București, 1848), „Ceaslov” (București 1854), „Octoih” (București, 1856), „Psaltire” (București, 1856), „Liturghier” (București, 1862), „Evanghelie” (1864, îmbracată în argint și catifea). De asemenea, a deținut și un manuscris reprezentând „Cântările Sfintei Liturghii”, ale Vecerniei și Utreniei, scris în 1863 de Alexandru Hristescu din București, ucenic al lui Neofit Scriban. Manuscrisul este scris cu cerneală roșie și are 344 de pagini, cuprinzând și câteva poezii care circulau în epocă, între ele și una închinată domnitorului Alexandru Ioan Cuza.
<obiectiv>1520, Biserica Adormirea Maicii Domnului, Alexandria
Biserica a fost ctitorită de Raşcu Ivan Galina şi soţia sa, Anica.
Construcţia Bisericii a început în anul 1853 în apropierea unei foarte vechi ruine a bisericii din cartierul Băcăleşti situat în partea cea mai de sud a oraşului şi s-a săvârşit în anul 1860.
Pe date de 6 decembrie 1860 a fost târnosită de Mitropolitul Nifon. În anul 1890 biserica a fost avariată de un incendiu şi a necesitat reparaţii, efectuate în acelaşi an.
În 1891 a fost acoperită din nou cu tablă. În 1902 a fost construită cupola, s-a refăcut faţada şi s-a
construit un mic pridvor.
Între anii 1935-1936 Biserica a fost restaurată şi pictată de către pictorul Gheorghe Albani.
În anul 1943 Preafericitul Miron Cristea a resfinţit-o după ce unele scene din pictură au fost deteriorate la cutremurul din 1940 şi refăcute de către pictorul Ştefan Panciu din Alexandria.
După cutremurul din 1977 Biserica a fost consolidată la exterior şi interior, iar în 1983 a fost restaurată pictura de către pictorul Voicu Pascu din Alexandria în timpul preotului paroh Petre Muşat. În anul 2000 a fost refăcut exteriorul, iar în 2002 s-a recondiţionat pictura. În 2002, octombrie 19 Biserica a fost resfinţită de către Preasfinţitul Galaction Stângă, Episcopul Alexandriei şi Teleormanului.
Biserica poartă hramul Adormirea Maicii Domnului. Este construită din cărămidă cu mortar din var şi nisip, zidurile având grosimea de circa 60 centimetri.
Biserica are 9 ferestre. Turla bisericii este aşezată deasupra pronaosului fiind acoperită cu tablă ca şi biserica. Catapeteasma bisericii este din lemn.
În cadrul bisericii se regăsește icoana Maicii Domnului considerată a fi făcătoare de minuni.
Preoţi : Gheorghe Georgescu, Niculae Duhovnicul, Vasile Vlase Duhovnicul, Teodor Vlădescu, Alexandru Popescu, Ioan Moisescu, Gheorghe Voivozeanu, Abdie Demetrian, Ştefan Popescu, Gheorghe Stăiculescu, Ioan Drăgănescu, Vişan Ion, Petre Muşat, Ion Sandu, Dumitru Lazăr, Ianc Ţale, Alin Mihai şi Adrian Doncea.
 
<obiectiv>1521, Biserica Sfinții Apostoli Petru și Pavel, Alexandria
 Biserica Sfinții Apostoli Petru și Pavel este o frumoasă realizare arhitecturală, impunătoare și deosebită de toate celelalte existente în oraș și în județ. Este construită în formă de cruce, cu patru turle, două mari și două mici, în față fiind și bine organizată în forme tradiționale bizantine și cu proporții bine structurate.
Ridicată din donații obstești, cu contribuția primăriei și cu insistența și stradania episcopilor, Biserica Sfinții Apostoli Petru și Pavel a fost zidită între anii 1842-1845 din dorința unor inimoși întemeietori ai orașului, care-și găsesc odihna veșnică în curtea bisericii. A fost reclădită între anii 1902- 1904 și renovată mai târziu, între anii 1930-1934.
Cu ocazia restaurării ei, între anii 1902-1904, s-au făcut și picturile, de către pictorul Gheorghe Ioanid, un ucenic al școlii Tătărăscu.
Realizarea aceasta a fost marcată și printr-un medalion cu toartă din bronz și bronz-aurit, având diametrul de 23 mm. Bătută în anul 1904, într-un numar de 200 de exemplare, 150 bucăti din bronz și 50 din argint, piesa cu valoare documentară și numismatică a fost oferită fețelor bisericești și enoriașilor bisericii. Celelalte 50 de bucăți au fost vândute. Pe avers prezintă următoarea legendă:
FONDATĂ ÎN ANUL 1902 ȘI TERMINATĂ ÎN ANUL 1904 CU AJUTORUL OBȘTESC AL COMUNEI, STĂRUINȚA PREOTULUI GHIȚĂ GEORGESCU PAROH ȘI AL EPITROPILOR IVAN CHIRISA ȘI GHITA ANGELESCU.
În anii 1998-1999, prin grija preoților Sandu Ion și Popa Mihai, s-au facut reparațiile capitale necesare acestui edificiu, a fost înlocuită tabla care acoperea întreaga biserică și s-au refăcut, de către pictorul Voicu Pascu și fii săi, o mare parte din picturi.
Sfinţii Apostoli Petru şi Pavel sunt sărbătoriţi pe 29 iunie, după o perioadă de post, care variază ca durată, în funcţie de data Sfintelor Paşti. Sfântul Apostol Petru mărturiseşte în numele apostolior dumnezeirea lui Hristos, dar se şi leapădă de Hristos când El este prins spre a fi răstignit. Sfantul Apostol Petru a murit răstignit pe cruce, cu capul în jos, în anul 67, pe 29 iunie. Sfântul Apostol Pavel a pornit în trei mari călătorii misionare şi a scris 14 epistole care se găsesc în Sfânta Scriptură. A fost decapitat din porunca împăratului Nero, în anul 67. Apostolii sunt ocrotitori ai celor lipsiţi de libertate şi din cauza faptului că cei ajunşi în penitenciare sunt persoane care au greşit faţă de Dumnezeu, precum au greşit şi ei.
<obiectiv>1522, Bustul lui Cuza, Alexandria
Bustul lui Alexandru Ioan Cuza este realizat de către sculptorul I. Iordănescu în anul 1914, fiind o statuie alegorică.
Alexandru Ioan Cuza (sau Alexandru Ioan I; născut la 20 martie 1820, Bârlad, Principatul Moldovei, astăzi în România – 15 mai 1873, Heidelberg, Germania) a fost primul domnitor al Principatelor Unite și al statului național România. A participat activ la mișcarea revoluționară de la 1848 din Moldova și la lupta pentru unirea Principatelor. La 5 ianuarie 1859, Cuza a fost ales domn al Moldovei, iar la 24 ianuarie 1859 și al Țării Românești, înfăptuindu-se astfel unirea celor două principate. Devenit domnitor, Cuza a dus o susținută activitate politică și diplomatică pentru recunoașterea unirii Moldovei și Țării Românești de către Puterea suzerană și Puterile Garante și apoi pentru desăvârșirea unirii Principatelor Române pe calea
 
înfăptuirii unității constituționale și administrative, care s-a realizat în ianuarie 1862, când Moldova și Țara Românească au format un stat unitar, adoptând oficial, în 1862, numele de România și formând statul român modern, cu capitala la București, cu o singură adunare și un singur guvern.
Cuza a fost obligat să abdice în anul 1866 de către o largă coaliție a partidelor vremii, denumită și Monstruoasa Coaliție, din cauza orientărilor politice diferite ale membrilor săi, care au reacționat astfel față de manifestările autoritare ale domnitorului.
Domnia lui Cuza Vodă a fost caracterizată de o nerăbdătoare dorință de a ajunge din urmă Occidentul, dar efortul domnului și al sprijinitorilor săi întâmpină rezistența forțelor conservatoare și a inerțiilor colective. Mai grav, el stă sub semnul provizoratului, căci domnia lui Cuza este percepută ca pasageră; țara a vrut un domn străin, l-a acceptat însă pe cel autohton, dar n-a renunțat la vechea doleanță; în așteptarea contextului prielnic, ea îngăduie un provizorat.
După realizarea unirii, domnitorul Alexandru Ioan Cuza și colaboratorul său cel mai apropiat, Mihail Kogălniceanu (ministru, apoi prim-ministru al României), inițiază importante reforme interne: secularizarea averilor mânăstirești (1863), reforma agrară (1864), reforma învățământului (1864), reforma justiției (1864) ș.a., care au fixat un cadru modern de dezvoltare al țării.
Întâmpinând rezistență din partea guvernului și a Adunării Legiuitoare, alcătuite din reprezentanți ai boierimii și ai marii burghezii, precum și a bisericii, în înfăptuirea unor reforme, Cuza formează, în 1863, un guvern sub conducerea lui Mihail Kogălniceanu, care realizează secularizarea averilor mânăstirești (decembrie 1863) și dizolvă Adunarea Legiuitoare (lovitura de stat de la 2 mai 1864). În același an, Cuza supune aprobării poporului, prin plebiscit, o nouă constituție și o nouă lege electorală, menită să asigure parlamentului o bază mai largă, și decretează (14 august 1864) legea rurală concepută de Kogălniceanu. În timpul domniei lui Cuza a fost conceput codul civil și Codul penal de inspirație franceză, legea pentru obligativitatea învățământului primar și au fost înființate primele universități din țară, respectiv cea de la Iași (1860), care azi îi poartă numele, și cea de la București (1864). Tot în această perioadă a fost organizată și armata națională.
<obiectiv>1523, Monument Primul Război Mondial, Alexandria
Monumentul dedicat Primului Război Mondial a fost realizat de către sculptorul Spiridon Georgescu (1887–1974), originar din Comuna Posești, Prahova.
La izbucnirea Primului Război Mondial, pe plan intern, România era o țară în care chiar dacă instituțiile regimului democratic erau prezente, funcționarea organismului statal era departe de standardele occidentale. Economia avea o structură arhaică și anacronică, bazată pe o agricultură de subzistență, tradițională și cu un nivel redus de productivitate.
Sistemul internațional era marcat la sfârșitul secolului XIX și începutul secolului XX de rivalitatea dintre marile puteri pentru controlul lumii extraeuropene. În Europa, Germania devenise principala putere și comportamentul ei pe continent a determinat o extraordinară destrămare și recompunere a alianțelor în raport cu deceniile anterioare.
România era ea însăși prinsă în aceste jocuri de putere. Pe de o parte ea era un obiect al rivalităților imperiilor vecine, care aveau pregătite planuri anexioniste pentru diferite părți ale teritoriului său, pe de altă parte România căuta să își creeze condițiile propice pentru îndeplinirea idealului național, de
adunare într-un singur stat a tuturor provinciilor istorice românești.
Din punct de vedere militar, România venea după o victorie fără glorie în Al Doilea Război Balcanic, euforia victoriei făcând să se treacă cu ușurință peste lipsurile manifestate în domeniul conducerii
 
militare, organizării și instruirii trupelor și mai ales a înzestrării cu armament și tehnică de luptă moderne.
Deși legată de Imperiul Austro-Ungar printr-un tratat secret de alianță, din 1883, România alege să se declare neutră la izbucnirea ostilităților, în iulie 1914, prevalându-se de interpretarea clauzelor relative la „casus foederis”. În anii neutralității, guvernul liberal condus de Ion I.C. Brătianu a adoptat o atitudine de expectativă, în ciuda faptului că toate părțile implicate în conflict au făcut presiuni asupra României combinate cu promisiuni, pentru a li se alătura.
În august 1916, România primește un ultimatum să decidă dacă dorește să se alăture Antantei „acum ori niciodată”. Sub presiunea cererii ultimative, guvernul român acceptă să intre în război de partea Antantei, deși situația de pe fronturile de luptă nu era una favorabilă.
După o serie de victorii tactice rapide în Transilvania asupra unor forțe austro-ungare copleșite din punct de vedere numeric, armata română va suferi în toamna anului 1916 o serie de înfrângeri zdrobitoare, ceea ce va forța autoritățile statului să se refugieze în Moldova, permițând inamicului să ocupe două treimi din teritoriul național, inclusiv capitala București.
Situația pe frontul de est a evoluat într-un mod negativ, astfel încât după ce Rusia a încheiat pacea de la Brest-Litovsk cu Puterile Centrale, România a fost nevoită să ceară armistițiul și apoi să fie nevoită să iasă din război și să semneze o pace separată în condiții umilitoare, în primăvara lui 1918. Din fericire, refuzul regelui Ferdinand, care a amânat la nesfârșit gestul formal de a semna acest tratat, a făcut posibilă reînceperea ostilităților în ultimele două zile ale războiului, prezervând în acest mod statutul României de stat beligerant la Conferința de Pace de la Paris.
<obiectiv>1524, Statuia lui Liviu Vasilică, Alexandria
Liviu Vasilică (n. 2 iulie 1950, Plosca, Teleorman - d. 19 octombrie 2004) a fost un cântăreț de muzică populară românească din județul Teleorman, de meserie medic pediatru.
Și-a început activitatea artistică de solist vocal de muzică populară încă din perioada studenției (1974-1980), clasându- se pe primul loc la toate etapele naționale ale Festivalurilor Artei Studențești, pentru originalitatea repertoriului și a stilului de interpretare. A debutat în cadrul emisiunii TV Tezaur folcloric de pe postul național TVR1. A făcut primele înregistrări la Institutul de Etnografie și Folclor „Constantin Brăiloiu”.
Pasiunea pentru folclor l-a determinat să colecționeze costume populare autentice teleormănene, realizând, în numai câțiva ani, o bogată colecție care se află în prezent în patrimoniul Ansamblului de Cântece și Dansuri „Burnasul” din Alexandria.
Liviu Vasilică s-a născut în a doua zi a lunii iulie a anului 1950, în comuna Plosca, județul Teleorman. Părinții săi erau intelectuali, oameni de vază ai vremii, tatăl director de școală
și mama profesoară. De mic copil a fost fascinat de Maria Tănase, pe care o asculta cu atenție la radio. Maestrul a învățat primele cântece de la un rapsod teleormănean pe nume Gogu Ivașcu. Visul părinților pentru fiul lor, Vasilică, era ca acesta să devină farmacist, lucru care s-a și întâmplat. Pentru o perioadă Liviu Vasilică a fost și medic pediatru al Spitalului Județean Alexandria. Cei care l-au cunoscut spun că iubea foarte tare copiii și că se purta cu mare blândețe cu cei mici.
A fost căsătorit cu Florina Vasilică timp de 23 de ani și împreună au avut patru copii: Svetlana Vasilică, Valentin Vasilică, Florin Vasilică și Livia Vasilică. Dintre toți copiii maestrului, numai Florin este cel care duce mai departe moștenirea tatălui său, el fiind conducătorul grupului Teleormanul.
 
Înfiinţat în 1987 de Liviu Vasilică şi preluat în 2004 de Florin Vasilică, Grupul Teleormanul a reuşit să se impună ca formaţiunea artistică cea mai reprezentativă a judeţului Teleorman.
În prezent, Grupul Teleormanul sub conducerea lui Florin Vasilică susţine recitaluri artistice autentice în spectacole, emisiuni şi manifestări cu caracter privat, continuând ceea ce i-a fost lăsat moştenire de Liviu Vasilică.
<obiectiv>1525, Ruinele Curții lui Constantin Aga Bălăceanu, Balaci
Ridicate în urmă cu trei secole, ruinele curţii Bălăceanu, locul ridicat de Constantin Bălăceanu, care a vrut să stabilească aici noua capitală a Ţării Româneşti.
Constantin Bălăceanu era ginerele lui Şerban Cantacuzino şi aspira la tronul Ţării Româneşti. Aici visa să-şi amenajeze noua reşedinţă voievodală, după urcarea sape tron. Construcţia a început în 1684, însă nu a fost niciodată pe deplin terminată, aşa cum a visat-o ctitorul iniţial Bălăceanu. După moartea acestuia, ansamblul a ajuns în proprietatea Zoicăi, sora lui Bălăceanu,
căsătorită cu boierul Anghelache Amiras. Zoica a continat lucrările la ansamblul arhitectural şi se ştie că la data morţii soţului ei biserica era finalizată pentru că boierul a fost îngropat aici.
După moartea boierului Amiraş, Zoica Bălaceanu a cedat, în 1817, drepturile de proprietate asupra curţii de la Tătăraştii de Sus sub formă de donaţie lui Ştefan Bellu. Acesta îi promisese că o va lua de soţie, iar în actele cu care s-a parafat înţelegerea a fost trecută condiţia îngrijirii curţilor. Bellu nu s-a ţinut de cuvânt şi după ce s-a văzut stăpân peste domeniu a refuzat să o mai ia de soţie pe Zoica. A urmat în ani, un şir lung de procese în care a fost contestată donaţia făcută de familia Bălăceanu. Curţile boiereşti nelocuite în 1881 au fost grav afectate de cutremurul din acest. O parte din ziduri s- au prăbuşit şi curtea a ajuns o ruină. Documentele istorice arată că la începutul anilor 1900 aici încă mai era funcţională biserica. Cutremurele din 1940 şi 1977 au provocat avarii şi mai serioase asupra ansamblului. Au căzut mare parte din turnurile de supraveghere şi zidurile conacului şi s-a distrus şi biserica.
Ruinele curţii Bălăceanu au fost numite în trecut ”Cetatea Soarelui”. Locul a fost astfel construit încât să fie scăldat în lumină soarelui, de la răsărit până la apus. Astăzi scăldate în razele soarelui mai sunt doar zidurile în ruină.
Potrivit unor studii genealogice, familia Bălăceanu îşi are obârşia din Balaciu de Teleorman şi s-ar trage din „vechea casă a Basarabilor”. Badea Bălăceanu zis „Uşurelul” a avut de fiu pe acest agă Constantin, ajuns conte al Imperiului Habsburgic, ginere al lui Şerban Cantacuzino (luă în căsătorie pe Maria) şi duşman înverşunat al lui Constantin Brâncoveanu. Participă de partea austriecilor în războiul cu turcii, din oportunism, întrucât vâna tronul ţării. Este trădat de un căpitan de cazaci din Focşani, care lupta în oastea trimisă în ajutorul turcilor de Constantin Brâncoveanu. După mişeleasca sa moarte, se spune că Brâncoveanu a poruncit să se aducă capul lui, care a fost înfipt „într-un prepeleac, în mijlocul ogrăzii”, unde a rămas vreme de un an. Ion, fiul agăi Constantin Bălăceanu, va pieri şi el sub tortură, în vremea lui Vodă Mavrocordat, acuzat fiind de trădare faţă de austrieci. Pentru trădare, lui Badea Bălăceanu i se ard casele, rămânând numai biserica Sf.Dumitru, zisă ,,de jurământ’’, existentă şi azi în Bucuresti într-un mic perimetru format de str.Poştei, str.Sf.Dumitru şi str.Franceză, nu departe de biserica Stavropoleos, în spatele Muzeului Naţional de Istorie a României.
 
<obiectiv>1526, Biserica Adormirea Maicii Domnului, Balaci
 Biserica a fost construită în a doua parte a secolului al XVII-lea de către Constantin Bălăceanu. Din documentele oficiale reiese că ridicarea Bisericii „Adormirea Maicii Domnului” a început în anul 1684, însă a fost finalizată în 1825, din cauza unor perioade zbuciumate prin care a trecut familia Bălăceanu, cea care, de altfel, s-a ocupat de construirea edificiului destinat creștinilor. Domniţa Maria, fiica Domnului Ţării Româneşti, Şerban Cantacuzino, apare alături de Constantin Bălăceanu – soţul său – în pisania bisericii. În anul 1747, mitropolitul
Ungro-Vlahiei, Neofit I, trecând prin Balaci, găseşte această biserică mare din piatră, încă pustie. Abia în 1820 un alt Constantin Bălăceanu termină palatul început aici şi reînvie biserica pustiită. Biserica construită pe ruinele uneia foarte vechi, despre care se vorbeşte în unele legende şi balade, dăinuie şi astăzi, în timp ce palatul de la Balaci s-a pustiit din nou, rămânând din el doar trei încăperi subterane, asemănătoare celor de la palatul voievodal Curtea-Veche din Bucureşti.
Deși începută în 1684 construcția nu a fost finisată din cauza circumstanțelor care au dus în 1690 la moartea lui Bălăceanu, în Bătălia de la Zărnești.
Biserica a fost tencuită abia în 1825, de către marele ban Constantin Bălăceanu și fii săi (marele hatman Ștefan Bălăceanu, fostul mare agă C. Bălăceanu, marele comis Iancu Bălăceanu și Grigore Bălăceanu). Cu această ocazie au fost pictate portrete votive ale Bălăcenilor, în biserica nezugrăvită până atunci.
Locașul de cult este atipic pentru bisericile construite la acea vreme. Turnul este octogonal, iar pridvorul are trei arcade.
Conform unui raport din 1914 al lui Virgil Drăghiceanu către Comisia Monumentelor Istorice, stilul arhitectonic al bisericii din Balaci este cel al epocii lui Matei Basarab, incinta dreptunghiulară fiind împărțită în pridvor, pronaos, naos și un altar poligonal, grosimea zidurilor este de 1,13 m, lungimea de 18,65 m, lățimea de 5,7 m și înălțimea de 19,35 m. La exterior înfățișarea zidului este caracterizată de nișe, care sunt despărțite prin două brâuri zimțate din cărămidă.
„Biserica având hramul Adormirea Maicii Domnului, din parohia Balaci, este un lăcaş de valoare istorică deosebită, dar şi din punct de vedere arhitectural se remarcă această biserică între bisericile din judeţul Teleorman. Este construită în a doua parte a secolului al XVII-lea de către Constantin Bălăceanu şi are o arhitectură deosebită”, a declarat PS Galaction Stângă, Episcop al Alexandriei şi Teleormanului.
În cadrul bisericii se află Icoana Maicii Domnului ("Mangaietoarea") considerată a fi făcătoare de minuni.
<obiectiv>1527, Mănăstirea Sfântul Pantelimon, Balaci
Mănăstirea Sfântul Pantelimon dintre Balaci și Siliștea-Gumești a avut o soartă mult mai crudă decât celelalte mănăstiri din jurul Balaciului. Unitatea militară și aeroportul, înființate aici după cel de-al Doilea Război Mondial, au șters orice urmă de mănăstire. Există o depeță a unui protopop teleormănean care solicită Comisiei Monumentelor Istorice, în anul 1921, dărâmarea Bisericii Sfântul Nicolae din satul Siliștea- Gumești și construirea unei biserici noi pe locul acesteia, deteriorate. Deși „biserica veche“ nu avea nici 100 de ani, în inventarul ei aflăm „opt
 
icoane vechi, deosebit de valoroase“. Este posibil ca aceste icoane să fi provenit de la mănăstirea dintre Balaci și Siliștea-Gumești, care se desființase nu de prea multă vreme.
Cele circa 30 de pavilioane ale unității militare sunt ocupate în anii ‘60 de către o casă de copiii (circa 1.600). Această casă de copii este mutată de aici în preajma revoluției. După 1990, rămânând pustii, pavilioanele ajung aproape o ruină. Dispar uși, ferestre, instalații etc. În 1993, P.S. Episcop Galaction al Alexandriei și Teleormanului aduce aici câțiva călugări și înființează Mănăstirea „Sfântul Pantelimon“. Biserica este amenajată provizoriu într-o fostă sală de clasă, iar călugării își injgheabă chiliile prin pavilioanele părăsite. Trapeza își găsește locul în sala de proiecție a cinematografului fostei unități militare. Numărul călugărilor a ajuns în prezent la aproape 20, stareț fiind Prea Cuviosul Părinte Antonie Lita.
Paraclisul s-a amenajat într-o sală de clasă cu capacitatea de 500 de persoane. A fost improvizată o catapeteasmă din lambriuri pe care s-au fixat mai multe icoane, şase din cele mari fiind îmbrăcate în argint. Intrarea în paraclis se face prin partea de nord printr-o uşă de lemn în două canaturi. Lumina e dată de 10 ferestre mari duble din lemn, peste care sunt suprapuse alte 10 ferestre, aşezate pe peretele din răsărit.
Mănăstirea impresionează prin istoricul ei, dar și prin fenomenele misterioase care au avut loc sub acoperișul ei. În urmă cu câțiva ani icoanele din mănăstire au început să plângă cu lacrimi de mir și de sânge. Urmele sunt vizibile chiar și în prezent.
În preajma Mănăstirii Sfântul Pantelimon se află și un fost aeroport care făcea parte din unitatea militară. Turiștii au acces neîngrădit pe pistă, cât și la celelalte mănăstiri amplasate în aceeași zona, pe terenul fostei baze militare.
<obiectiv>1528, Ruinele mănăstirii, Baldovinești
Biserica ruinată de la marginea satului Baldovinești a fost datată în lipsa oricărui document sau inscripții, de către arheologii Voica Maria Pușcașu și Ion Dumitrescu, dupa criterii stilistice, în perioada domniei lui Matei Basarab.
Anterior semnalării lor, biserica fusese menționată în 1898, în Marele Dicționar Geografic al României, ca "fosta mănăstire pe vremuri", aflată "în cea mai completă ruină".
Planul mănăstirii este dreptunghiular, cu absida
pentagonală puțin decrosată.
În fața pronaosului se ridică un pridvor de zidărie, ale cărui amorse se mai cunosc încă în zidul păstrat
al bisericii, împreună cu pornirea arcadelor sale laterale și cei doi pandativi estici. Aceste elemente susțin datarea bisericii în a doua jumătate a secolului al XVII-lea, sau chiar la sfârșitul său.
Pronaosul era acoperit cu o calotă sferică, singura boltă păstrată fragmentar, rezemată pe arce late, terminate în consolă. El este surmontat de un turn-clopotniță de secțiune octogonală, cu opt ferestre, sprijinit pe o foarte înaltă bază pătrată, decorată cu o cornisă din aceeași zimți mărunți regăsiți și la dubla arhivoltă care marchează ferestrele octogonului cu două retrageri succesive și deschideri semicirculare.
Naosul a fost acoperit cu o calotă sferică pe pandativi, rezemată pe patru arce mari, care continuau spre vest sub forma unor pilastri de colț, iar spre est se terminau în consolă. Altarul purta obișnuita semicalotă.
Ca unic decor exterior, corpul bisericii era încins cam la un sfert din înălțimea sa în zona superioară, de un brâu lat, alcătuit dintr-un tor masiv de cărămidă special profilată, flancat de două șiruri de dinți mari de fierăstrău. Soclul este ascuns de pământul din jur care acoperă vechiul nivel de calcare, iar cornisa a dispărut o data cu prăbușirea bolților și a părților superioare ale zidurilor.
Baldovinești este un sat în comuna Ciolănești din Muntenia, România. Se află în partea de nord a județului, în Câmpia Găvanu-Burdea.
 
La recensământul din 2002 avea o populație de 552 locuitori. La marginea localității se află ruinele bisericii fostei mănăstiri Baldovinești (sec. XVII). Acestea sunt incluse în lista monumentelor istorice. Denumirea se trage de la vechiul patronim Baldovin (care există în alte limbi sub formele Baldovino, Baudouin, Baldwin), care ea însăși se trage de la zeul frumuseții din mitologia nordică, anume Baldur.
<obiectiv>1529, Biserica de Lemn, Baldovinești
Clădirea, construită în 1711, este amplasată, astăzi, în cimitirul vechi din comună. Aceasta nu îşi are însă originile în sudul ţării. Ea a fost adusă la Bujoreni în anul 1868, dintr-un sat de munte al cărui nume s-a uitat odată cu trecerea timpului. Legenda spune că, mutarea s-a înfăptuit cu ajutorul a douăsprezece care trase de boi, probabil pe parcursul a mai multor săptămâni. Datorită eforturile preotului Stan Oncescu, care a mijlocit aducerea bisericii, acesta a devenit şi ctitorul ei. Biserica pãstrează si astăzi elementele arhitecturale originale. Cu exceptia pridvorului, acoperişului cu streaşină înfundată şi a clopotniţei octogonale de pe pronaos, adăugate odată cu mutarea clădirii pe noul loc, biserica nu a suferit nicio modificare importantă. Printre cele mai importante elemente ale acesteia este pisania de la intrarea în pronaos. Deasupra intrării, precum şi pe masa altarului, stă însemnată data la care a fost construită. Pisania este înscriptionată cu litere chirilice, pentru că la vremea ridicării bisericii aşa se scria în limba română. Prin urmare, construcţia este cu mult anterioara celorlalte biserici din regiune, datate documentar.
Această biserică prezintă un plan întâlnit în Muntenia centrală, cu pronaos mai îngust decât naosul. Altarul este și el mai îngust și terminat dreptunghiular. Retragerile sunt minimale, la numai câțiva centimetri depărtare de îmbinările de colț ale naosului. În elevație se remarcă pereții din bârne de stejar fatuite și încheiate în cheotori netede, bisericești, în coadă de rândunică, puternic adâncite. Naosul este luminat de două ferestre spre apus și două spre miazăzi, făcute pe locul altora la ultima restaurare. În tindă există o fereastră spre sud. Încăperea altarului este luminată de două ferestre. Peretele dintre tindă și naos este plin, deschis în mijloc doar pentru o ușă cu portal. Portalul poartă pisania de la 1711 în partea de sus. Caracteristic pentru acest portal sunt cele trei bisericuțe săpate în el, una în colțul stâng și două în colțul drept. Altarul este separat de biserică printr-un perete simplu, deschis prin trei uși rituale. Tinda este tăvănită în timp ce naosul și altarul sunt încheiate cu bolți semicilindrice separate. Naosul este întărit la mijloc cu o grindă tirant, iar bolta sa se sprijină median pe un arc dublou.
Biserica de lemn este un monument istoric şi un produs al “zonei de munte”, de primă categorie, înscris în lista monumentelor istorice naţionale. Lăcaşul de cult a fost restaurat în anul 2007, prin grija preotului Popescu Adrian. Clădirea a fost prinsă în programul Programul naţional de restaurare din 2007 al Oficiului Naţional al Monumentelor Istorice. Reparaţiile au fost făcute de către o echipă din Maramureș. Antreprenorul din Baia Mare a refăcut pardoseala-duşumea, tâmplăria, învelitoarea din sita şi instalaţia de paratrăsnet. În octombrie 2007, lucrările de restaurare s-au finalizat. După reparaţii, Biserica de lemn "Sf. Cuvioasa Paraschiva” a fost resfinţită, redată cultului si se slujește în ea.
Praznicul Bisericii Sfânta Paraschiva se sărbătoreşte pe 14 octombrie.
 
<obiectiv>1530, Biserica Sfântul Dumitru, Coșeteni
Biserica Sfântul Dumitru, cunoscută și sub denumirea de Mănăstirea Coșoteni, este biserica centrală din fosta Mănăstire Tigania - Drăgănești. În jurul acestei bisericuțe a fost adunată o obște monahală, tot aici funcționând și primele școli din județul Teleorman.
Întemeiată în anul 1647, biserica din Coșoteni apare în bibliografia istoricului Stoicescu sub numele de “Manastirea Draganesti - Sfantul Dumitru”. Biserica este refăcută de Matei Basarab, împreună cu Dinicu Buicescu spătarul și Drăgușin
Deleanu paharnicul, în anul 1647, ea fiind refăcută în anul 1708.
În biserica din Coșoteni se întâlnește vechiul stil românesc, de la începutul secolului al XVII-lea, cu pronaos, naos cu abside laterale și Altar, separat de naos cu o tâmplă de zid. Biserica a fost mărită cu un exonartex, dispărut între timp, și probabil a fost o biserică importantă în această zonă ținând seama de rangul ctitorilor.
O serie de reparații au fost făcute în anul 1936, când tencuiala care acoperea întreaga biserică a fost decapată și turla a fost refăcută, centurile de lemn care se mai păstrează încă fiind de factură recentă. Cutremurul din anul 1940 a provocate mari daune monumentului, iar cel din anul 1977 l-a adus în stadiul de colaps, o perioadă fiind interzisă săvârșirea aici a oricărei slujbe.
Lucrările de consolidare-restaurare au fost demarate în anul 1997, ele fiind finalizate în data de 20 decembrie 2006. În anul 2004, au avut loc intervenții de urgență pentru salvarea picturii murale în tehnica frescă. Astăzi, în biserică se țin unele slujbe pentru credincioșii din localitate. În jurul bisericii se găsesc nenumărate morminte, semn ca ea a fost folosită o perioadă ca cimitir.
Satul Coșoteni, din apropierea mănăstirii, este locul de naștere al vestitului cărturar Radu Grămăticul, cel care va traduce un Tetraevangheliar, în 1574, păstrat astăzi la British Library. Într-o notiță în limba slavonă de la sfârșitul Tetraevangheliarului, traducătorul consemnează satul natal ca aparținând mănăstirii de lângă Roșiorii de Vede. Numele unor sate mănăstirești au fost redate în limba română, mai târziu, prin Mănicești, Măniceni ( Argeș - aparținând mănăstirii Tutana), Măneciu ( două sate aparținând de mănăstiria Cheia).
<obiectiv>1531, Expoziția Memorială Gala Galaction, Didești
Aici s-a născut în 1879 Gala Galaction, scriitor, preot ortodox, profesor de teologie la universităţile din Cernăuţi şi Bucureşti şi traducătorul celei mai apreciate versiuni a Bibliei în limba română.
Micul edificiu a fost ridicat cu ajutorul contribuţiei locuitorilor din comuna Dideşti, în anul 1978. Casa are trei încăperi în care este organizată expoziţia. Aceasta prezintă obiecte, documente şi fotografii privind viaţa şi activitatea lui Gala Galaction. Mare scriitor, nuvelele şi romanele lui au o puternică încărcătură dramatică, dominate de conflictul între impulsurile naturale şi preceptele moralei creştine.
Gala Galaction era pseudonimul lui Grigore Pișculescu. El s-a născut pe 16 aprilie 1879 în judeţul Teleorman, în familia unui țăran care era căsătorit cu fiica unui preot. A urmat şi el această cale şi în 1922 a fost hirotonisitm iar în 1926 devine profesor la Universitatea din Chișinău. În toată perioada interbelică, pe lângă profesorat, el s-a dedicat activităţii publicistice, având sprijinul lui Tudor Arghezi
  
şi editează revistele "Cronica" şi "Spicul" din perioada 1915-1918. Apoi a scris şi publicat nuvele, romane, note de călătorie, articole în principalele ziare și reviste ale timpului, precum și un jurnal care a fost restituit și publicat postum.
Devine defensor ecleziastic pentru eparhiile Râmnicului și Argeșului (1909-1922), preot (1922) și misionar al Arhiepiscopiei Bucureștilor (1922-1926), profesor titular la catedra de Introducere și Exegeza Noului Testament de la Facultatea de Teologie din Chișinău (1926-1941), decanul acesteia (1928-1930), profesor de Exegeza Vechiului Testament la Facultatea de Teologie din București (1941-1947), membru în Adunarea eparhială a Arhiepiscopiei Bucureștilor (din 1954). A publicat studii despre Noul Testament, articole, meditații, conferințe şi predici, iar între 1928-1934 a făcut, împreună cu pr. prof. Vasile Radu, o nouă traducere a Bibliei în limba română. A călătorit în Israel, în Ungaria, Italia, Grecia, Egipt. În 1947 a fost ales vicepreședinte al Uniunii Scriitorilor din România, deputat în Marea Adunare Națională și primește Ordinul Muncii, clasa întâi, în 1954. După o congestie cerebrală, a fost imobilizat la pat timp de doi ani, murind pe 8 martie 1961, la Bucureşti. De-a lungul vieţii sale, a obţinut numeroase premii şi distincţii, unele de o importanţă majoră: Premiul Academiei Române (1915), Premiul Societății Scriitorilor Români (1933), Medalia „Meritul Cultural" clasa a II-a (1934), Premiul Național Literar (1935), Premiul Național pentru proză (1942) sau Medalia „Meritul Cultural" în grad de comandor (1947).
Primăria orașului din Ierusalim a numit o piațetă în amintirea sa, ca semn de apreciere a contribuției sale la promovarea înțelegerii între creștini și evrei, inclusiv în timpurile când omenirea a fost pusă greu la încercare.
<obiectiv>1532, Biserica de Lemn Sfânta Parascheva, Drăcești
După tradiția locală, biserica de lemn este una călătoare. Ea a fost adusă cu căruțele în Drăcești, din satul Cocu, zona Argeșului, la circa 80 de km depărtare. Radu Crețeanu, care a cules tradiția locală, susține că biserica ar fi fost construită de un mare meșter de biserici din Cocu, pe care acesta a făcut-o în satul lui și, după târguială, a transferat-o în Drăcești. Trăsăturile formale și elementele decorative ale bisericii indică o vechime mai mare, fiind foarte probabil în uz încă din secolul anterior. Din această cauză se poate presupune că este vorba de o
veche biserică din Cocu, eventual din împrejurimi. Biserica cea veche de lemn din Cocu este surprinsă de catagrafiile din 1808, 1824 și 1833 și era ridicată pe moșie de moșteni. În Cocu, după numele vechi Cocul în Vale sau Valea Cocu, lăcașul a servit o bună vreme drept biserică parohială, înainte de a fi fost înlocuit de actuala biserică de zid, în anul 1856.
Un eveniment important din destinul acestei construcții este transferul și reconstrucția ei în Drăcești, în anul 1859. Povestea aducerii bisericii din Cocu a fost transmisă oral de un localnic, Radu Dincă, al cărui bunic a participat la eveniment. Locuitorii din Drăcești au cumpărat biserica și plătit meșterul din Cocu cu 7 lire turcești. În localitate a existat o altă biserică, anterioară, care a ars și care se spunea că ar fi fost adusă tot din Cocu. Odată cu remontarea bisericii în Drăcești a fost probabil adăugat pridvorul în fața intrării. Cea mai mare parte a icoanelor din biserică sunt aduse cu biserica, purtând amprenta școlii de zugravi din zona Argeșului.
Peretele de la intrare și întreg interiorul au fost cercuite, tencuite și zugrăvite în anul 1893 de zugravul evreu Lazăr din București. Tot atunci a fost refăcut acoperișul cu fronton spre apus, o schimbare întâlnită și la bisericile din Sârbenii de Jos și Sericu.
Biserica din Drăcești are dimensiuni modeste, planimetrie neobișnuită și câteva elemente artistice care o scot în evidență.
 
De la vest la est, biserica este împărțită în cele patru încăperi tradiționale: pridvor pe stâlpi ciopliți, tindă largă, naos mai îngust și un altar. Tinda mai largă decât celelalte încăperi ale bisericii este neobișnuită. Altarul este cel mai îngust și terminat poligonal, în cinci laturi. Iconostasul păstrează icoanele împărătești, de o parte și de alta a celor trei uși spre altar. Bolta interioară din naos are formă semicilindrică, în timp ce tinda este tăvănită pe sub tălpile turnului. Încăperile sunt luminate de un număr redus de ferestre. Dintre acestea una singură, la altar, pe latura de sud, a rămas în forma ei originală, înaltă și îngustă, tăiată între două bârne. Turnul este ridicat peste tindă, pe un tambur rectangular, după modelul binecunoscut la biserica de lemn din Drăguțești, nu departe de Cocu. Structura originală se păstrează în mare parte și a fost ridicată din bârne groase de stejar, fasonate din lemne întregi ce-și păstrează inima în ele. Bârnele au fost încheiate la colțuri în cheotori netede, bisericești, în coadă de rândunică. Bârnele sunt întărite pe verticală cu cepuri, pentru a opri deformările în perete. Se remarcă semnele de mutare de pe grinzi, cosoroabele streșinilor și chiar de pe căpriorii acoperișului.
Din punct de vedere artistic, se remarcă în principal tâmpla bogat și filigranat sculptată a iconostasului, care amintește oarecât atât prin decor cât și prin pictură bisericile de lemn din Valea Cucii și Izbășești. Afară, se înșiră pe linia pridvorului șase stălpi puternic profilați.
<obiectiv>1533, Casa memorială Anton și Maria Popescu, Drăcșani
Casa memorială Anton și Maria Popescu a fost înființată în anul 1984. Muzeul deschis astfel are ca profil istoria locală, expunând obiecte și documente privind învățământul și tradițiile locale.
În cadrul muzeului se regăsesc:
- istorioare locale însemnate pe bucăți de hârtie;
- lista cu eroii care au luptat în Războiul de Independență din 1877 cărora le este închinat și un Monument al Eroilor în centrul localității;
- un tablou care înfățisează personalitățile din localitate remarcate la nivel național;
- povestea leului și motivul pentru care moneda națională poartă acest nume;
- descoperirile arheologice din comuna Drăcșani;
- surse primare despre Răscoala de la 1907;
- obiecte agricole;
- obiecte de uz casnic;
- prispă țărănească;
- război de țesut;
- diverse tablouri și icoane;
- costume populare;
- arme vechi;
- monezi vechi;
- obiecte de uz casnic.
Drăcșani este un sat în comuna Drăcșenei din județul Teleorman, Muntenia, România. Satul Dracașni a luat naștere din despădurirea unei mici părți din marea pădure a Deliormanului, de către Dragu și Ana (Dragu al Anei), care și-au pregătit terenul pentru arat și păscutul vitelor. Aceștia, atrași de frumusețile naturii, de pârâul Burdea, de apa bună de băut, cât și de fertilitatea solului, au săpat pe acest loc primul bordei, în jurul căruia s-au săpat, mai târziu, noi așezări omenești cu de denumirea de: Dragu-Ana, de unde mai târziu: Drăgușani, și apoi: Drăcșani.
Drăcșenei este o comună în județul Teleorman, Muntenia, România, formată din satele Drăcșani, Drăcșenei (reședința), Odobeasca și Satul Vechi.
Conform recensământului efectuat în 2011, populația comunei Drăcșenei se ridică la 1.791 de locuitori, în scădere față de recensământul anterior din 2002, când se înregistraseră 2.127 de locuitori.
 
Majoritatea locuitorilor sunt români (95,53%), cu o minoritate de romi (1,68%). Pentru 2,68% din populație, apartenența etnică nu este cunoscută. Din punct de vedere confesional, majoritatea locuitorilor sunt ortodocși (96,48%). Pentru 2,96% din populație, nu este cunoscută apartenența confesională.
Pe 15 august, odată cu sărbătoarea Adormirea Maicii Domnului, este sărbătorită anual ziua comunei. La nivelul comunei există 4 școli:
- școala cu clasele I-VIII Drăcșani;
- școala cu clasele I-IV Drăcșenei;
- școala cu clasele I-IV Odobeasca; - grădinița Drăcșenei.
<obiectiv>1534, Muzeul de etnografie, Drăcșani
Muzeul de etnografie din Drăcșani a fost înființat în 1971, având ca profil istoria locală. Acesta face parte din categoria muzeu comunal.
Expune obiecte de etnografie și istorie locală.
Clădirea muzeului a fost construită în anul 1926. În cadrul muzeului se regăsesc:
- descoperirile arheologice din comuna Drăcșani; - obiecte agricole;
- obiecte de uz casnic;
- diverse tablouri și icoane; - costume populare;
- arme vechi;
- monezi vechi;
- obiecte de uz casnic.
În curtea muzeului se găsește și Monumentul Eroilor căzuți în urma conflictului celui De-al Doilea Război Mondial. Pe corpul monumentului se evidențiază numele tuturor eroilor.
Drăcșani este un sat în comuna Drăcșenei din județul Teleorman, Muntenia, România. Satul Dracașni a luat naștere din despădurirea unei mici părți din marea pădure a Deliormanului, de către Dragu și Ana (Dragu al Anei), care și-au pregătit terenul pentru arat și păscutul vitelor. Aceștia, atrași de frumusețile naturii, de pârâul Burdea, de apa bună de băut, cât și de fertilitatea solului, au săpat pe acest loc primul bordei, în jurul căruia s-au săpat, mai târziu, noi așezări omenești cu de denumirea de: Dragu-Ana, de unde mai târziu: Drăgușani, și apoi: Drăcșani.
Drăcșenei este o comună în județul Teleorman, Muntenia, România, formată din satele Drăcșani, Drăcșenei (reședința), Odobeasca și Satul Vechi.
Conform recensământului efectuat în 2011, populația comunei Drăcșenei se ridică la 1.791 de locuitori, în scădere față de recensământul anterior din 2002, când se înregistraseră 2.127 de locuitori. Majoritatea locuitorilor sunt români (95,53%), cu o minoritate de romi (1,68%). Pentru 2,68% din populație, apartenența etnică nu este cunoscută. Din punct de vedere confesional, majoritatea locuitorilor sunt ortodocși (96,48%). Pentru 2,96% din populație, nu este cunoscută apartenența confesională.
Pe 15 august, odată cu sărbătoarea Adormirea Maicii Domnului, este sărbătorită anual ziua comunei. La nivelul comunei există 4 școli:
- școala cu clasele I-VIII Drăcșani;
- școala cu clasele I-IV Drăcșenei;
- școala cu clasele I-IV Odobeasca;
- grădinița Drăcșenei.
 
<obiectiv>1535, Cula lui Costea, Frăsinet
 Zidită la începutul secolului al XVIII-lea, a fost reclădită succesiv în urma stricăciunilor suferite și a cutremurelor. Cula, un turn de apărare inspirat de arhitectura otomană balcanică, a pătruns în spațiul românesc începând cu secolul al XVI-lea, ajungând la apogeu în vremea primei părți a secolului fanariot. La începutul secolului al XIX-lea, frații Nicolae și Ioniță Bâțcoveanu, logofeți ai Mitropoliei, stăpânesc cula. În anul 1878, cula este modificată și își pierdea partea superioară. Cula este vizitată de Nicolae Iorga în anii 30. La sfîrșitul anilor 60, cula era părăsită și ruinată. În prezent, deși refăcută, cu etajele superioare reconstituite, cula este din nou părăsită. Cula se află în aceeași incintă cu Conacul Costea, construit de boierii Costea, se pare, în secolul al XIX-lea. Conacul este refăcut în prima jumătate a secolului XX. Devenit sediu de C.A.P. după naționalizare, în prezent este părăsit și ruinat.
Cula are plan compact pătrat, fiind cula cu cele mai mici dimensiuni în plan dintre cele care s-au păstrat. Este, mai curând, un turn de apărare decât o locuință fortificată. Refacerile din ultimele decenii i-au reconstituit partea
superioară, în prezent având trei nivele. La parter se află beciul, cu acces din exterior. Accesul la etaj se făcea printr-o scară exterioară, astăzi dispărută, care data, posibil, de la refacerile din anul 1878. Etajul II este ocupat integral de un foișor din lemn, cu metereze în parapetul de zid. Cula nu are ferestre, doar metereze.
În româneşte, termenul culă are următoarele tâlcuri:”1. În arhitectura medievală: turn de apărare; 2. Locuinţă boierească fortificată, cu mai multe caturi, răspândită în veacul al XVIII-lea în Oltenia şi Muntenia; Beci boltit”. Forme şi sensuri asemănătoare, pentru acest termen, se întâlnesc în toate limbile balcanice, inclusiv în turcă, unde kule înseamnă ”turn”, iar kale ”cetate”. Din turcă vine şi denumirea celebrei noastre insule, astăzi sub apele Dunării, Ada-Kaleh ”Ostrovul-Cetate”. Cuvinte româneşti înrudite cu culă sunt: chilie, Chilia şi schelă.
Deoarece culele nu sunt întâlnite în alte ţinuturi din România decât în Oltenia şi în Muntenia, cercetătorii consideră că modelul lor s-ar fi aflat în Peninsula Balcanică. Unii specialişti împing originea culelor până în Afganistan şi Iran. Totuşi, cule se găsesc şi în câmpiile unor ţări vest- europene, cum ar fi Italia, Franţa şi Spania.
<obiectiv>1536, Monumentul Comemorativ al Adunării de la Islaz, Islaz
În anul 1969, în centrul Islazului, se ridică monumentul comemorativ al Adunării de la Islaz, 1848.
Monumentul a fost ridicat pentru a marca locul a avut loc Adunarea populară care a aprobat Proclamația de la Islaz, programul Revoluției de la 1848, la data de 9/21 iunie. Construcția este reprezentată printr-un bloc masiv de beton, având pe el montate reliefuri executate prin travertin.
Islazul a fost ales de Nicolae Bălcescu ca loc al declanșării revoluției din Țara Românească pentru că, atât căpitanul
 
Nicolae Pleşoianu, comandantul companiei de dorobanți care avea sub pază portul și frontiera,cît și Ioan Maiorescu, prefectul judeţului Romanaţi, erau de partea revoluționarilor.
La 9 iunie 1848, la Islaz, Ion Heliade Rădulescu dă citire Proclamaţiei de la Islaz, aceasta având forma și valoarea unui act constituţional. Între cele 22 de prevederi ale sale se remarcă: independența administrativă și legislativă, separația puterilor, egalitatea drepturilor politice, alegerea unui domn responsabil pe termen de cinci ani, reducerea listei civile a domnitorului, emanciparea clăcașilor, emanciparea israeliților și drepturi politice pentru compatrioții de altă credință, dezrobirea țiganilor, instrucțiune egală, înființarea unor așezăminte penitenciare, crearea gărzii naționale.
Indecis, Gheorghe Bibescu nu a trecut nici de partea revoluției și nici nu a înăbușit-o, astfel încât este nevoit să abdice la 25 iunie 1848 și să părăsească țara, plecând apoi în Transilvania.
Revoluția Română de la 1848 a fost parte a revoluției europene din același an și expresie a procesului de afirmare a națiunii române și a conștiinței naționale. Un factor deosebit de important l-a constituit Revoluția Franceză din februarie 1848 care a avut repercusiuni asupra întregului continent.
La 7 iunie 1848, la Craiova, Gheorghe Magheru, Nicolae Bălcescu și CostacheRomanescu alcătuiesc, în ilegalitate, primul guvern provizoriu revoluționar.
Gheorghe Bibescu, domnitorul Ţării Româneşti, ordonă paza tuturor porturilor pentru a aresta, imediat după debarcare, agitatori revoluționari veniți de la Paris.
<obiectiv>1537, Situl Arheologic de la Biserica, Măgura
Situl arheologic La Biserica este situat pe raza comunei Măgura.
Este o așezare neo-eneolitică aparținând culturii Gumelnița (cca. 4700-3900 i.Hr.).
Pe acelasi amplasament au mai fost semnalate urme ale unor locuiri din epoca bronzului și epoca fierului (Latene).
Gumelnița este numele dat de arheologi une culturi neolitice din a doua jumătate a mileniului V î.e.n. Aria de răspândire a culturii cuprinde Muntenia (pe locul fostei culturi Boian), Dobrogea (pe teritoriul ocupat înainte de cultura Hamangia), precum și Bugeacul.
Spre sud ocupă majoritatea Bulgariei, atât la nord cât și la sud de Balcani (cunoscută fiind sub numele de Kocadermen-Karanovo VI), ajungând până la Marea Egee în nordul Greciei.
Așezările de tip tell din această perioadă sunt plasate în locuri bine protejate natural, de regulă în lunca râurilor, în apropierea teraselor sau pe pantele lor.
Evoluția culturii Gumelnița-Kocadermen-Karanovo VI se încheie progresiv odată cu sosirea la Dunăre a triburilor culturii Cernavodă I, considerate de către numeroși cercetători ca fiind primi indo- europeni. Dacă evoluția culturii Gumelnița se termină brusc în această zonă, ea continuă timp de cel puțin un secol în alte regiuni prin faza Gumelnița B.
Evoluţia culturii Gumelniţa-Kodjadermen-Karanovo VI se sfârşeşte progresiv odată cu sosirea la Dunăre a triburilor culturii Cernavoda I considerate de către numeroşi cercetători ca primi proto- europeni. Dacă evoluţia culturii Gumelniţa se termină brusc, în această zonă, ea continuă timp de cel puţin un secol în alte regiuni (Muntenia, Tracia, Balcani) cu faza Gumelniţa B.
Cât priveşte cronologia relativă a culturii Gumelniţa, diferitele piese precucuteniene de "import" datând din faza Precucuteni III (sau chiar de la finele fazei Precucuteni II) şi altele cucuteniene din faza A, dar şi un fragment ceramic aparţinând culturii Petreşti din Transilvania - piese descoperite în aşezări ale culturii Gumelniţa - ne îndreptăţesc să considerăm începutul acestei culturi contemporană cu cultura Precucuteni III (dar şi cu final de Precucuteni II) şi apoi cu faza Cucuteni A, iar la sfârşit cu începutul fazei Cucuteni A-B. Fragmentul de tip Petreşti, indică un paralelism Gumelniţa A2 cu o fază relativ târzie Petreşti.
 
Cronologia absolută, asupra căreia se mai discută încă, potrivit ultimelor date recalibrate, situează această cultură (aşa cum menţionam mai sus) în limitele ultimei jumătăţi a mileniului V a.Chr. şi poate şi la zorile mileniului IV a.Chr.
<obiectiv>1538, Conacul Manu, Meri
Conacul Manu a fost construit la sfârșitul secolului al XIX-lea fiind parte a moșiei generalului George Manu din localitatea Scrioaștea. Moșia generalului George Manu era formată din satele Măldăieni, Scrioaștea și Papa, având o întindere de 2.332 de ha, din care 150 ha de pădure și 70 ha islaz. Școala și Primăria i se datorează lui Manu.
Gheorghe Manu sau George Manu s-a născut la 26 iulie 1833 în București și a murit la 16 mai 1911, București. A fost general și om de stat român, care a deținut funcția de președinte al Consiliului de Miniștri
între 1889 și 1891.
Gheorghe Manu era fiul fostului caimacam al Munteniei, Ioan Manu și al Anei, fiica Marelui Ban Alexandru Ghica. La 14 ani este înscris la Școala de cadeți din Postdam, iar după absolvire, guvernul român i-a permis să rămână cu gradul de locotenent în armata prusiană pentru a se specializa. A urmat în perioada 1850-1853 Școala militară din Berlin, iar între 1854-1856 Școala specială de artilerie, tot din Berlin.
În 1853, Manu a devenit sublocotenent, în 1858 locotenent, căpitan în 1859, maior în 1860, locotenent-colonel în 1864, general de brigadă în 1877, general de divizie în 1906.
A fost profesor pentru artilerie la Școala militară de ofițeri din București între 1859-1860, apoi comandant al bateriei de artilerie călăreață din primul divizion de artilerie din Țara Românească în 1860.
Între 1860-1864, Manu a fost comandant al divizionului 2 din primul regiment de artilerie din Țara Românească, apoi comandant al primului regiment de artilerie din Țara Românească între 1864-1869, ministru de război între 1859-1870, 1888-1889 și 1904-1907, comandantul Diviziei 4 infanterie în 1877, comandantul artileriei Armatei de operații între 1877-1878, inspector general al artileriei în 1878 și între 1881-1883 și comandantul Diviziei 3 infanterie în 1881.
În afara funcțiilor militare, el a avut și funcții politice. Astfel, între 1874-1877, Gheorghe Manu a fost primar general al orașului București, între 1888-1889 și 1892-1895 a fost vicepreședinte și președinte al Adunării Deputaților, între 1889-1901 a fost președinte al Consiliului de miniștri și ministru de interne, în 1891 a fost ministru al domeniilor publice, comerțului, agriculturii și industriei, între 1889- 1900 a fost ministru de finanțe și în anul 1900 a fost ministru de interne.
Generalul Manu a crescut de la 4 la 8 regimentele de artilerie românești, a contribuit la înființarea artileriei de munte și a celei teritoriale, a înzestrat armata cu tunuri de calibru 75 mm și de calibru 87 mm, ambele de model 1880.
A fost membru fondator al Societății Geografice din România, fiind vicepreședinte și, ulterior, președinte al comitetului director timp de treizeci și șase de ani. De asemenea, s-a preocupat susținut de realizarea Marelui dicționar geografic al României.
Însă a fost și președinte al Adunării Deputaților, între 26 februarie 1892 și 24 octombrie 1895. Din această funcție a contribuit la adoptarea unor legi importante pentru modernizarea României: Legea creditului agricol (16 mai 1892), Legea învățământului primar (18 mai 1892), Legea pentru exploatarea telefonică (11 iunie 1892), Legea pentru descoperirea monumentelor și obiectelor antice (6 decembrie 1892), Legea clerului mirean și a seminariilor (10 iunie 1893), Legea asupra maximului taxelor și contribuțiilor comunale (16 iulie 1893), Legea pentru înființarea Jandarmeriei rurale (1 septembrie 1893), Legea minelor (3 mai 1895).
 
<obiectiv>1539, Biserica de Lemn de la Merișani, Merișani
 După tradiția locală, biserica de lemn este una călătoare. Ea a fost adusă cu căruțele în Merișani, fost Călugărița sau Jarcaleți, din satul Vultureștii de Jos, zona Muscelului. Inscripția din dosul ușii de la intrare stă mărturie prețioasă asupra vechimii lăcașului. Inscripția se păstrează în întregime iar textul în română, scris cu chirilice, se poate citi astfel: „Anul 7317 luna martie ziua 18, de diaconul Constandin i Vasile, sub înalta cârmuire a preasfințitului mitropolit Dosoftei”. Anul erei bizantine 7317 corespunde anului 1809 după nașterea lui Christos, în anul
păstoriei mitropolitului Dositei Filitti. Inscripția de la 1809 nu pare a fi cea de la ridicarea lăcașului, consemnând mai degrabă o refacere a ei. Catagrafia de la 1810 din fostul județ Muscel, nu consemna vechimea bisericii din Vulturești, ci doar că era în stare bună.
Un eveniment important din destinul acestei construcții este transferul și reconstrucția ei în Merișani. Momentul în care a avut loc este indicat înainte de 1865. În localitate nu a existat o altă biserică imediat anterioară, lipsind din catagrafiile din 1810, 1831 și din harta rusească din 1835. Nu se știe de ce a fost adusă de la o asemenea depărtare, circa 120 km, dar se știe că înainte de secularizarea averilor mănăstirești din 1863 și de reforma agrară din 1864, fostul sat Călugărița, astăzi satul Merișani, era proprietatea schitului de călugărițe Nămăești iar drumul dintre schit și moșie trecea prin satul Vultureștii de Jos. Odată cu remontarea bisericii în Merișani a fost probabil adăugat un turn peste pridvor și poate chiar pridvorul în fața intrării. Lemnele din pridvor par a fi mai puțin uzate decât cele din pereți, indicând un adaos al pridvorului într-o fază secundară.
Biserica a fost restaurată în anul 1888, după un incendiu, și în 1939-1940, în regia Comisiunii Monumentelor Istorice.
Biserica din Merișani are dimensiuni modeste, planimetrie comună și câteva elemente artistice care o scot în evidență.
De la vest la est, biserica este împărțită în cele patru încăperi tradiționale: pridvor închis, tindă și naos, despărțite de un perete, și altar. Altarul este mai îngust și terminat poligonal, în cinci laturi. Peretele de nord al naosului este prelungit în dreptul altarului, atât cât să formeze un mic buzunar pentru proscomidie deschis în altar. Iconostasul păstrează icoanele împărătești, de o parte și de alta a celor trei uși spre altar. Bolta interioară trece din naos în tindă. Încăperile sunt luminate de un număr redus de ferestre, în mod surprinzător, toate în formele originale.
Structura originală se păstrează în mare parte și a fost ridicată din bârne de stejar, fasonate din lemne crepate. Bârnele au fost încheiate la colțuri în cheotori netede, bisericești, în coadă de rândunică. Între bârne au apărut în timp spații libere, care au fost închise pe exterior cu șipci. Din punct de vedere artistic, se remarcă în principal funia mediană, funia de pe portalul de la intrare, de pe pe cadrele ferestrelor cât și tăietura expresivă a stâlpilor de la pridvor și a cosoroabelor care îi leagă în partea de sus. Sculptura puternic profilată în jurul ferestrelor și brâul median amintesc într-o oarecare măsură de bisericile din Jupânești, Valea Faurului și din Cerșani Vale, toate din zona din care a fost adusă biserica.

<obiectiv>1540, Monument Comemorativ Șarja, Prunaru
 În 1933, în incinta cimitirului miliar, în cinstea eroilor din Regimentul 2 Roşiori s-a ridicat un monument comemorativ reprezentat de o statuie de bronz care înfăţişează un vultur cu aripile întinse. Pe cele câteva sute de cruci albe din militari se pot citi şi acum numele eroilor precum ”Ofiţer Florea” sau ”Ofiţer Mitrică”, care şi-au dat viaţa pentru apărarea patriei. Localitatea Prunaru a fost locul de desfășurare a celei mai eroice lupte dată de oastea română în Primul Război Mondial. Șarja de la Prunaru sau șarja de cavalerie a avut loc pe data de 28 noiembrie 1916 și a fost o operațiune componentă a ” Bătăliei pentru București”, așa cum este consemnată de istorici. Puterile Centrale urmăreau blocarea armatei române între Dunăre și Carpați, cucerirea Bucureștiului și scoaterea României din război. Prunaru a fost zona în care forțele dușmane aliate au înconjurat oastea română. Potrivit istoricilor, infanteria germană și turcă avansase pe direcția Zimnicea- Drăgănești Vlașca-București, iar infanteria bulgară pe direcția Zimnicea-Giurgiu, ocupând orașul Giurgiu. Divizia 18 infanterie română a încercat să țină piept dușmanilor de-
alungul văii râului Teleorman. Nemții au ocupat satul Prunaru în după amiaza zilei de 27 noiembrie și amenințau cu încercuirea diviziei române, singura care le mai stătea în calea cuceririi Bucureștiului. Pentru a evita încercuirea, comandantul Diviziei 18 Infanterie, generalul Alexandru Refendaru a decis atacarea dușmanilor în zona Dragănești-Vlașca cu Brigada 43 mixtă și Regimentul 2 Roșiori. În zorii zilei de 28 noiembrie s-au purtat lupte crâncene la marginea localității Prunaru, în urma cărora Brigada 43 a fost învăluită de dușmani.Soarta oștenilor români blocați de nemți a ajuns astfel la mâna celor 300 de membrii ai
Regimentului 2 Roșiori care au fost nevoiți să intre într-o misiune sinucigașă pentru a deschide drumul de retragere al diviziei care urma să apere Bucureștiul.
Odată primit ordinul de atac, cei 300 de cavaleri din Regimentul 2 Roșiori s-au năpustit asupra dușmanilor într-o scena de luptă cruntă. În fața nemților înarmați cu miraliere și poziționați strategic în sat, ostașii eroi au folosit pe post de scut caii răpuși de gloanțe. Istoricii consemnează faptul că satul, transformat în câmp de luptă, a fost împânzit cu sute de cadavre.
<obiectiv>1541, Aquaventura, Roșiori
Aquaventura este unul dintre cele mai mari ștranduri din județul Teleorman.
Accesul în cadrul parcului de aventură implică o taxă de 10 lei, iar închirierea unui șezlong, suma de 2.5 lei. Începând cu ultima săptămână a lunii august accesul este gratuit.
Serviciile puse la dispoziție în cadrul ștrandului vizează și un restaurant și organizarea de petreceri tematice. Programul zilnic al Aquaventura este 9:00 – 22:30.
Există mai multe variante privitoare la
originea numelui municipiului Roșiorii de Vede din zilele noastre (cunoscut în trecut mai ales ca Russenart, Ruși sau Rușii de Vede).
 
Înainte de întemeierea celui de-al doilea țarat vlaho-bulgar, cetatea Cerven (Roșu) – situată pe o stâncă uriașă de pe râul Lomul Negru, la aprox. 30 km. sud de Giurgiu, în actuala Bulgarie - a fost centrul uneia dintre „împărățiile” valahe, aflate în vâltoarea multor prefaceri statale și a migrațiilor; într-o permanentă dispută, inegală însă, cu imperialii bizantinii. Orașul avea, pe la 1200, peste zece mii de locuitori, fiind cea mai mare așezare dintre Dunăre și Balcani. Numele său provine de la conducătorul cetății - Împăratul Roșu (Cerven în slavă). Acesta, pentru a sfida Țarigradul, se purta în mantie roșie, roșul - purpura - fiind însemnul puterii împăratului bizantin. După răscoala Asăneștilor împotriva imperialilor (1186), Ioan Asan I (unul dintre cei trei frați vlahi conducători ai răscoalei) s-a căsătorit cu Măria, fiica ultimului împărat de la Cerven, iar cetatea a intrat în componența noului țarat. Numele Măriei mai este redat în unele scrieri slavone prin Moria. Ioan Asan și toți cei care i-au urmat la domnie, în Tîrnovo, până la sfârșitul împărăției vlaho-bulgare, au purtat nu doar cizme și tunică de culoare roșie, asemenea împăraților romei, ci și mantia roșie a tatălui Măriei, împăratul de la Cerven, după cum se poate vedea și în Evangheliarul țarului Ioan Alexandru, ginerele lui Basarab I.
Într-o scriere apocrifă slavă, din secolul al XI-lea - Povestire despre proorocul Isaia - se spune că această vestită cetate a tracilor ar fi fost rezidită de către împăratul Ghega, poreclit Otdelean (cel cu țară aparte, în traducere), iar Sinodiconul lui Borilă face pomenire de trei mitropoliți ai Cervenului. Din 1965, de când se sapă organizat la cetatea Împăratului Roșu, a început să prindă contur o adevărată capitală valahă uitată: ruinele a două mitropolii, a 15 biserici, a zeci de palate, străzi și fortificații nesfârșite.
Orașul se află așezat peste fundațiile unui castru roman care făcea parte din Limes Transalutanus (sec.III.en).
<obiectiv>1542, Cetatea Cazacilor, Roșiori
Cetatea Cazacilor este o fortificaţie de pământ, cercetată arheologic, dar cu rezultate rămase necomunicate. Aceasta ar însemna că asupra ei planează doar presupuneri.
Are este o incintă circulară neregulată, cu diametrul de 260 m şi o suprafaţă de 53.066 m2. Este înconjurată de val de 4 metri înălţime şi şanţ de apărare de 8 metri lăţime. Poarta pare să fi fost în zona nordică.
Cetatea Cazacilor se află în vatra străvechiului Russenart (azi denumit impropriu municipiul Roșiorii de Vede), în apropierea fostei uzine de vagoane (material rulant) ROVA și reprezintă ceea
ce a mai rămas din cetatea geto – tracă Arcinna sau Artina.
Prima atestare documentară a municipiului datează din sec. ll e.n., când pe una din hârtile lui Ptolemeu apare sub denumirea de Pirus - Orașul Perelor. Ulterior, odată cu trecerea popoarelor migratoare, bulgarii, din care o parte s-au statornicit aici, au adaptat denumirea latină la graiul slavon, folosind cuvântul "GRUSI' - Pere.
Treptat, aceasta denumire este adoptată și de populația locală, care, pentru o pronunție mai ușoară în limba română elimină "G" inițial rămânând numele de RUSI. Ulterior, odată cu migrația popoarelor de origine germană spre Europa Centrală, o mică parte rămânând totuși să trăiască în acest oraș, cuvântul RUSI a devenit Russen, pluralul în limba germană.
În 1385, la cea de-a doua atestare documentară clară a actualului municipiu, apare numele de RUSSENART (care era oraș vechi), prin adăugare sufixului ART, de la străvechea cetate Artina (denumita și Arcinna) de pe Limes Transalutanus, preluată și întărită de romani spre a apăra orașul ce se dezvoltase în continuarea acesteia, între dealurile molcome ale râului Vedea (apă vânătă). Actualul municipiul Roșiorii de Vede (denumirea corectă ar trebui să fie MUNICIPIUL RUSSENART) reprezintă așadar unul dintre cele mai vechi orașe-cetăți aflate pe teritoriul României, cercetările ulterioare (de la Albești, Peret și Dulceanca) probând faptul că acesta datează de fapt din sec. lV î.Hr.
 
<obiectiv>1543, Casa Mamut, Roșiorii de Vede
În inima Câmpiei Române, în centrul Teleormanului istoric, între coline plăpânde și reliefuri rămase din vestita Pădure Nebună a Deliormanului, ce a dat numele acestui ținut, își face simțită prezența o așezare urbană patriarhală, cu împrejurimi pitorești și cu tradiții extrem de vechi, ce dau farmec și o anumită intimitate acestor locuri cu intensă trăire spirituală: Roșiorii de Vede. Aici pot fi regăsite clădiri vechi, care mai păstrează, pe alocuri, un aer de tradiție pură sau amintesc, din când în când, de timpuri istorice prețuite de comunitatea locului atât
cât se mai poate.
Din trecutul interesant al zonei se remarcă păstrată în stare originală ”Casa Mamut”, o clădire foarte frumoasă, o fărâmă din istoria municipiului Roșiorii de Vede, neatinsă de spiritul modern. Ea stă falnică încă din anul 1899, atunci când a fost construită de familia unor funcționari înstăriți. Casa Mamut este monument istoric și păstrează arhitectura cu fațadele încărcate de brâuri și ancadramente, dar și stuctura cu motive florale, elemente ce demonstrează dorința de a etala prosperitatea proprietarilor de la vremea respectivă. Chiar dacă vremurile nu au fost prea blânde cu tot ansamblul construcției în sine, în interiorul casei există, încă, sobe, draperii și mobilier de epocă.
Despre familia în cauză nu se cunosc detalii concrete. Doar din relatările celor care s-au interesat de povestea clădirii aflăm că ea a intrat, după Revoluție, în posesia familiei Mamut, care nu i-a dat o utilitate publică. Casa Mamut este monument istoric și are codul TR IImB14440. A fost construită de șeful gării din Roșiori, în anul 1899. Este, în continuare, casă de locuit, pe care o vizitează fiica cea mică a ultimului Mamut, doar vara. Ea a fost profesoară la Liceul IMMR și este, în prezent, pensionară. Denumirea vine de la numele ultimilor doi proprietari. După 1989, casa a intrat în proprietatea lui Tănase Mamut, care a fost învățător. Acesta a avut un fiu, Marin Mamut, tot învățător de profesie, și fost director al Școlii nr. 1 din Roșiorii de Vede, școală care nu mai există.
<obiectiv>1544, Casa Daia, Roșiori
Casa Daia din Roșiori a fost construită în anul 1902, în arhitectura specifică epocii, a târgurilor comerciale în plin avânt economic.
Orașul Roșiorii de Vede se află așezat peste fundațiile unui castru roman care făcea parte din Limes Transalutanus (sec. III d.Hr.).
Prima atestare documentară a municipiului datează din sec. ll e.n., când pe una din hârtile lui Ptolemeu apare sub denumirea de Pirus - Orașul Perelor. Ulterior, odată cu trecerea popoarelor migratoare, bulgarii, din care o parte s-au statornicit aici, au adaptat denumirea latină la
graiul slavon, folosind cuvântul "GRUSI' - Pere.
Treptat, aceasta denumire este adoptată și de populația locală, care, pentru o pronunție mai ușoară în limba română elimină "G" inițial rămânând numele de RUSI. Ulterior, odată cu migrația popoarelor de origine germană spre Europa Centrală, o mică parte rămânând totuși să trăiască în acest oraș, cuvântul RUSI a devenit Russen, pluralul în limba germană.
  
În 1385, la cea de-a doua atestare documentară clară a actualului municipiu, apare numele de RUSSENART (care era oraș vechi), prin adăugare sufixului ART, de la străvechea cetate Artina (denumita și Arcinna) de pe Limes Transalutanus, preluată și întărită de romani spre a apăra orașul ce se dezvoltase în continuarea acesteia, între dealurile molcome ale râului Vedea (apă vânătă). Actualul municipiul Roșiorii de Vede (denumirea corectă ar trebui să fie MUNICIPIUL RUSSENART) reprezintă așadar unul dintre cele mai vechi orașe-cetăți aflate pe teritoriul României, cercetările ulterioare (de la Albești, Peret și Dulceanca) probând faptul că acesta datează de fapt din sec. lV î.Hr. Cea dintâi mențiune într-un izvor intern, se găsește în hrisovul dat de Neagoe Basarab mănăstirii Cutlumuz de la Athos (1512-1513). Sunt menționate asezările Sârbii și Rușii. Prima consemnare a numelui complet sub forma “Rușii de Vede” se află în actul emis de Radu de la Afumați la 18 mai 1526. În sec. XVI devine căpitănie pentru corpul călărașilor.
În 1689 este găzduit la Rușii de Vede, Constantin Vodă Brîncoveanu aflat în conflict cu generalul imperial Heissller.
Județul Teleorman beneficia încă din sec. XVIII de un oraș Ruși și două târguri: Zimnicea și Mavrodin. Toate trei erau pe moșii închinate sau boerești. Deci nu era nici un centru urban liber.
În anul 1821 orașul Rușii de Vede era transformat de Tudor Vladimirescu în punct de supraveghere a mișcării turcilor la Dunăre. Este ocupat definitiv și incendiat de turci.
Prin tratatul de pace de la Adrianopol din 1829 s-a îndepărtat monopolul turcesc asupra comerțului și s-au amplificat legăturile pe Dunare.
În 1831 Rușii de Vede era singurul oraș al județului. Aici se practicau 20 de meserii în care lucrau 193 de persoane.În oraș își desfășurau activitatea 42 bacari,17 cojocari,17 cismari,15 căldărari,14 boiangii, etc.
<obiectiv>1545, Primărie, Roșiorii de Vede
Clădirea primăriei este de formă dreptunghiulară în plan şi se dezvoltă cu un etaj pe înălţime. Acoperişul tip şarpantă, pe scaune, este învelit cu tablă de fier. Soluţia plastică a acestei clădiri se caracterizează prin interpretarea elementelor vechii arhitecturi – cele trei logii de la etajul frontonului central al faţadei, ancadramentele de ferestre şi uşi şi tendinţa de a le monumentaliza. Clădirea a fost construită în stil eclectic, cu elemente de arhitectură venite din afară, care se îmbină cu elemente din vechea arhitectură românească. Structura simplă, funcţională
se regăseşte în compartimentarea interioară. Clădirea este monument istoric catalogat în „Lista monumentelor istorice” din judeţul Teleorman.
Utilitatea clădirii, faptul că ea şi-a atins menirea pentru care a fost ridicată, stă şi în faptul că după un veac de funcţionare nu i-au fost aduse modificări semnificative. A rămas una dintre cele reprezentative clădiri din judeţul Teleorman construită în perioada antebelică.
Instituţia Primăriei la Roşiorii de Vede ca organ de conducere şi administrare se identifică pentru prima dată prin „regulamentele organice” apărute în Ţările Române, în 1831 şi 1832, după puternica mişcare condusă de Tudor Vladimirescu şi ocupaţia rusă din Principate, care au prevăzut ca autoritatea comunală urbană să fie reprezentată prin „Sfatul orăşenesc”, ales din locuitorii majori care au împlinit vârsta de 25 de ani şi care posedau o anumită avere. Organizarea comunelor urbane, potrivit Regulamentelor organice, precum şi în reglementările din Legea nr. 2 din aprilie 1864 au pregătit calea spre o autonomie locală ceva mai largă, aşa cum avea să prevadă Constituţia din anul 1866, care reglementa, printre altele, descentralizarea, ca principiu în activitatea organelor locale. Legea din 2 aprilie 1864 consacra consiliile comunale urbane ca organe deliberative compuse din 5 până la 17 membrii după numărul populaţiei. Primarul, în calitatea sa de şef al administraţiei locale şi de reprezentant al puterii centrale, avea, de asemenea, puteri destul de mari şi felurite aflându-se însă sub autoritatea guvernului. Este cazul târgurilor: Ruşii de Vede Târgul Ocna, Piscul, Câmpulung, Baia de Aramă, Podul Lipscanilor, Urlaţi, Vălenii de Munte şi Câmpina.
 
<obiectiv>1546, Bustul lui Nicolae Bălcescu, Roșiorii de Vede
Bustul lui Nicolae Bălcescu a fost inaugurat în anul 1957.
La 29 iunie 1819 se naște la București Nicolae Bălcescu, fiul pitarului Barbu sin Petre căpitanul și al Zincăi Bălcescu. Urmează Colegiul de la Sf. Sava, având profesori pe Florin Aaron și pe Heliade Rădulescu; portretul lui Bălcescu la adolescență i-l face Ion Ghica într-una din Scrisorile sale.
În anul 1840 împreună cu Bolliac și Eftimie Murgu, participă la conspirația lui D. Filipescu, dar aceasta eșuând, urmează o detenție la mănăstirea Mărgineni, unde sănătatea i se zdruncină.
În anul 1843, Nicolae Bălcescu împreună cu Ion Ghica și cu Cristian Tell întemeiază societatea secretă Frăția, care avea în vedere pregătirea mișcărilor revoluționare de la 1848.
La 1844 apare în Propășirea, revista lui Kogălniceanu și a lui Alecsandri, prima scriere istorică, Puterea armată și arta militară de la întemeierea Prințipatului Valahiei și până acum, pe care Iorga o consideră „un minunat capitol de istorie, care n-ar sta tocmai rău nici sub condeiul unui istoric de azi“. În Propășirea apare studiul lui Bălcescu Comentarii asupra bătăliei de la Câmpia Rigăi sau Coșovo.
Sub îngrijirea lui Bălcescu și a lui Laurian apare primul volum din Cronicarii Țării Românești.
În anul 1846 N. Bălcescu începe redactarea operei sale capitale, Românii supt Mihai Voievod Viteazul.
În perioada iunie – septembrie 1848 Nicolae Bălcescu este fruntașul mișcării revoluționare din Țara Românească; aceasta fiind înfrântă, Bălcescu este exilat la Paris; apoi, agravându-i-se boala de plămâni, se stabilește pe mici perioade de timp în diverse localități din Franța și Italia.
Tot la Paris, sub conducerea lui Bălcescu și a mai multor exilați, apare România viitoare, într-un singur număr; aici, au fost publicate câteva opere importante ale literaturii române Cântarea României, de Alecu Russo (versiune franceză), Mersul revoluției în istoria românilor, de Nicolae Bălcescu și La o pasere trecătoare, de D. Bolintineanu. Drept urmare, în 1851 se înființează la Paris, sub îndrumarea lui Bălcescu, Junimea română, societate politică și culturală a tinerilor; printre aceștia se numără și Al. I. Odobescu, un împătimit admirator al lui Bălcescu.
A murit la Palermo, dar nu a fost îngropat la groapa săracilor cum s-a scris, ci transportat la mânăstirea Capucinilor, specializată în mumificări. Mumia lui se poate vedea și astăzi în galeria acelei mânăstiri, cu mențiunea: "Nicolae Bălcescu, prim ministru al Valachiei".
<obiectiv>1547, Muzeul Municipal de Istorie, Roșiorii de Vede
Muzeul Municipal de Istorie Roșiorii de Vede, prin vocația sa de instituție angajată în activitatea de formare a personalității umane, se înscrie, alături de alți factori de educație, ca o necesitate stringentă în viața spirituală a localitații. Aici vizitatorii vin în contact direct cu mărturii ale trecutului îndepărtat, peste care patina vremurilor s-a așezat cu grijă, dându-le semnificație de simbol.
Acesta deține colecții de arheologie, numismatică, etnografie, etnologie urbană, arhivă istorică și artă.
  
În cadrul său sunt expuse materiale neolitice, arme și ceramică tip Dridu și Albești, documente originale și panouri referitoare la Răscoala din 1907.
Muzeul Municipal de Istorie Roșiorii de Vede, cuprinde istoria unei așezări de peste 600 de ani. Acest colț de țară, are un trecut neasemuit de bogat, prezența sa în istoria patriei fiind reflectată în numeroase materiale rezultate din săpăturile arheologice din zonă: sabia miceniană (sec XIV î. Hr.), tezaurul de la Peretu (sec. IV î. Hr.), multe unelte și arme de fier din cetatea dacică de la Albești (sec. IV-III i. Hr.), patela de la Socetu (sec. III - IV) cu inscripție în limba latină și descoperirile de la Dulceanca (sec. IV-VI). Trebuie vorbit și despre limesul transalutanus, un impresionant val de apărare de aproximativ 6 m înălțime, datând de pe vremea romanilor. Acesta începea de la Turnu Măgurele, trecea pe la Putineiu, Roșiorii de Vede, și se termina la Râșnov.
Limesul a facut obiectul unor cercetări arheologice realizate în anii 1981-1982 de către arheologul Ioana Bogdan-Cataniciu, care a cercetat și castrul roman de la Urlui, aflat în apropierea orașului spre S-V.
Începând cu anul 2004, având în vedere noile orientări din muzeografie și muzeologie, Muzeul Municipal de Istorie și-a reprofilat expoziția permanentă pe istorie locală.
Au fost realizate cele două saloane: salonul de etnografie și salonul de etnologie urbană cu secvențe din viața cotidiana roșioreană de la sfârșitul secolului al XIX-lea și prima jumătate a secolului al XX- lea.
S-a reorganizat expoziția de arheologie în care obiectele principale sunt reprezentate de sabia miceniană (sec XIV î. Hr.), descoperită întâmplător în anul 1937, în partea de S-V a orașului, tezaurul de la Peretu (sec. IV î. Hr.) descoperit într-un mormânt princiar cu tumul, aparținând unui reprezentant al aristocrației locale traco-getice și patela de la Socetu (sec. III - IV).
<obiectiv>1548, Gara, Roșiorii de Vede
Gara din Roșiorii de Vede este un monument istoric construit în 1889.
În anul 1927, familia regală a vizitat Roșiorii de Vede coborând în gara monument istoric.
La 11 aprilie 1944, Ministerul Afacerilor Interne apreciază că în această gară se organizează acțiuni de sabotaj împotriva armatei germane.
Cele mai vechi urme materiale ale locuirii omului în această zonă sunt din epoca neolitică și sunt atestate de existența a două așezări (numite de localnici „cetati”) aflate în perimetrul actual al orașului: “Palanca” și „Livezi”. Vatra de locuire a
tracilor, constituită aici în jurul anilor 2000 î.e.n., din care s-au format, în epoca bronzului, triburile geto-dacice, cuprinde și meleagurile roșiorene, care adăpostesc numeroase vestigii din perioada trecerii de la epoca de piatră la epoca metalelor.
În secolele II-I î.e.n., până în vremea lui Burebista, în zona orașului Roșiorii de Vede se semnalează prezența celților scordisci din regiunea Savei.
La sfârșitul secolului al IX-lea, zona este supusă unei noi năvăliri barbare. Este vorba despre pecenegi (de origine turcă) dintre care uzii și berindeii sunt triburi care sigur au locuit prin părțile Teleormanului.
Ultima invazie a populațiilor migratoare o cunoaște zona orașului Roșiorii de Vede în anul 1241, când tătarii (neam mongol) sub conducerea lui Bujdek, străbat Muntenia și pătrund în Ardeal pe valea Oltului, după cum ne spune cronica lui Fazul-Ulad-Rasid-ed-din.
Săpăturile arheologice făcute la Dulceanca (3 km est de oraș) au adus la suprafață dovezi ale continuității culturii materiale a localnicilor și în timpul năvălirii populațiilor migratoare. Aici a fost descoperit un important complex arheologic constând dintr-o succesiune de așezări din epoca neolitică și până în secolele XIII-XIV.
Orașul Roșiorii de Vede este menționat pentru prima oară într-un document datând de la sfârșitul secolului al XIV-lea. Înscrisul este “Jurnalul de călătorie” redactat în limba germană de doi pelerini,
 
Peter Sparnau și Ulrich von Tennstadt, care în anul 1385 (în timpul domniei lui Radu – tatăl lui Mircea cel Bătrân) traversează Țara Românească și Transilvania, după un pelerinaj la Ierusalim. Comentând documentul de la 1835, Nicolae Iorga aprecia că orașul Roșiorii de Vede este o localitate mult mai veche decât atestarea sa documentară, în secolul al XIV-lea constituindu-se de fapt într-un târg feudal ce se va dezvolta treptat până va trece definitiv la o viață urbană spre sfârșitul secolului al XVII-lea.
Deși la 1385 localitatea are deja caracter de târg, ea va figura în documentele oficiale ca sat domnesc până la începutul secolului al XVII-lea.
<obiectiv>1549, Casa Memorială Zaharia Stancu, Salcia
Casa memorială Zaharia Stancu a aparținut, de fapt, surorii scriitorului, Lisaveta. Clădirea a fost transformată în casă memorială în 1994, expunând obiecte, documente si fotografii privind viata si activitatea poetului și romancierului Zaharia Stancu (1902 – 1974), iar acum găzduiește și biblioteca comunală.
În prima încăpere a casei, primul lucru care îți atrage atenția este o caricatură a scriitorului, realizată de I. Ross. Chiar pe peretele de lângă sunt poze în care Zaharia Stancu a fost imortalizat stând de vorbă cu
femeile din Salcia sau ținându-l în brațe pe nepotul său Tudor. În a doua și ultima cameră care îl comemorează pe autor este reconstituit biroului acestuia. Pe acesta se află un suport de călimară din bronz, un cuțit pentru ascuțit creioane, o plachetă tot din bronz cu portretul lui și o mapă. „Cuțitul este primit de la scriitorul rus Leonid Leonov, iar suportul de călimară și mapa au ambele însemnele bufniței. Se spune că bufnița îi purta noroc lui Zaharia Stancu“, explică Cornelia Olteanu, bibliotecara comunei. Aceasta invită toți vizitatorii să semneze în cartea de oaspeți a casei memoriale și, astfel, ai ocazia să iei loc chiar pe scaunul de pe care Zaharia Stancu a scris, poate, una dintre marile sale opere. Zaharia Stancu (n. 5 octombrie 1902, Salcia, județul Teleorman – d. 5 decembrie 1974, București) a fost un scriitor român, autor, director de teatru, jurnalist, poet proletcultist și publicist.
După ce a abandonat școala la vârsta de 13 ani, a lucrat în diverse meserii până în 1919, când și-a continuat studiile de literatură și filosofie la Universitatea din București. După absolvire, a devenit jurnalist. În 1932 a publicat revista Azi și, în 1937, ziarul democratic Lumea românească. Ambele publicații au fost interzise de regimul fascist. Ca atare, lui Stancu i s-a interzis să mai publice. În calitatea lui de jurnalist a fost închis înainte de cel de-al Doilea Război Mondial. În 1946 a devenit directorul Teatrului Național din București, post pe care l-a ocupat pentru mai bine de 20 de ani.
A fost membru al Academiei Române și Președinte al Uniunii Scriitorilor din România. A câștigat Premiul de Stat pentru literatură, iar în 1971, a primit premiul Gotfried von Herder din partea guvernului austriac.
Romanul său Desculț, care „a parcurs globul cu sandale de aur“, așa după cum îi plăcea autorului să spună, este cel mai tradus roman românesc din toate timpurile, fiind tradus în 24 de limbi până în 1988, printre altele, existând o traducere și în limba japoneză.
<obiectiv>1550, Biserica de lemn, Sericu
Biserica a fost ridicată în anul 7321 al erei bizantine, anii 1812-1813 ai erei noastre, în Osebiți-Blejești, pe proprietate de moșneni. Pisania bisericii, însemnată pe un panou de lemn, pe care
  
se află datarea bisericii, a fost demontată și se păstrează în depozitele Mitropoliei din București.
Unei renovări din 1883 i se datorează apariția turnului peste pridvor, timpanul spre vest și învelirea pereților exteriori cu blăni verticale. În interior, peretele despărțitor dintre tindă și naos a fost demolat iar interiorul placat cu blăni verticale.
În anul 1936 a fost schimbată învelitoarea de șindrilă cu cea actuală de tablă. Ușa exterioară de la altar, ca și cea de la intrare, a apărut tot atunci, pentru a îmbunătății evacuarea în caz de incendiu. Slăbirea structurii a necesitat întărirea cu proptele jur-împrejurul ei, petrecută probabil tot în această perioadă.
Biserica din Sericu este una dintre foarte puținele biserici de lemn rămase în zona de sud a Munteniei. Are dimensiuni modeste, planimetrie comună și câteva elemente artistice care o scot în evidență.
De la vest la est, biserica este împărțită în cele patru încăperi tradiționale: pridvor închis, tindă și naos unite între ele și altar. Altarul este mai îngust și terminat poligonal, în cinci laturi. Trecerea dinspre tindă spre naos este demolată și marcată numai de o grindă tirant, pe care a stat odată pisania. Iconostasul păstrează icoanele vechi împărătești, de o parte și de alta a celor trei uși spre altar. Bolta interioară trece din naos în tindă. Încăperile sunt luminate de un număr redus de ferestre, mult mărite într-o fază ulterioară.
Structura originală se păstrează în mare parte și a fost ridicată din bârne fasonate din lemne crepate. Bârnele au fost încheiate la colțuri în cheotori netede, bisericești, în coadă de rândunică. Lungimea bisericii este realizată prin încastrarea capetelor de grinzi într-un stâlp vertical, în dreptul fostului perete despărțitor dintre tindă și naos, tehnică numită în căței.
Din punct de vedere artistic, se remarcă în principal formele sobre, aproape lipsite de orice ornament. Funia de pe ușorii portalului de la intrare, deșii alterată de o ușă cu toc, modernă, arată o tratare decorativă de efect.
În jurul bisericii se păstrează câteva valoroase cruci de piatră din secolul 19.
<obiectiv>1551, Casa Memorială Marin Preda, Siliștea Gumești
Casa Memorială Marin Preda este amenajată în vechea clădire a şcolii din Siliştea-Gumeşti, unde a învăţat şi Marin Preda. Clădirea a fost construită în anul 1910, într-o perioadă de dezvoltare a instituţiilor şcolare în mediul sătesc.
Casa Memorială Marin Preda a fost inaugurată în anul 1982.
În interior se regăsesc imagini cu scriitorul Marin
Preda, manuscrise și obiecte ce refac parcursul vieții acestuia.
Marin Preda (născut la 5 august 1922, Siliștea-Gumești, județul Teleorman — decedat la 16 mai 1980, Mogoșoaia) a fost un scriitor român postbelic și directorul editurii "Cartea Românească". Marin Preda a fost un fervent opozant al regimului comunist. Ultimul său roman lansat în 1980, „Cel mai iubit dintre pământeni”, este considerat o critică violentă a comunismului. După câteva săptămâni pe piață, romanul a fost retras din toate bibliotecile și librăriile publice și universitare.
În aprilie 1942 debutează cu schița “Părlitu'” în ziarul Timpul (nr. 1771 și 1772 din 15 și 16 aprilie), la pagina literară „Popasuri”, girată de Miron Radu Paraschivescu. Debutul la 20 de ani îi dă încredere în scrisul său, publicând în continuare schițele și povestirile: “Strigoaica”, „Salcâmul”, „Calul”, „Noaptea”, „La câmp”.
În 1943, martie, îi apare „Colina” în ziarul „Vremea războiului”. În aprilie „Evenimentul zilei” publică schița Rotila. Ia parte la câteva ședințe ale cenaclului Sburătorul, condus de criticul Eugen Lovinescu, unde nuvela „Calul” produce asupra celor prezenți o vie impresie, stârnind încântarea lui Dinu Nicodin, care intră în posesia manuscrisului contra unei mari sume de bani. Nuvela va fi inclusă în volumul său de debut din 1948, „Întâlnirea din pământuri”.
 
Între 1943-1945 este luat în armată, experiență descrisă în operele de mai târziu, în romanele Viața ca o pradă și Delirul. În 1945 devine corector la ziarul „România liberă”. Apoi din 1952 devine redactor la revista „Viața românească”. În 1955 publică Volumul I din Moromeții, iar în 1967 apare Volumul II al romanului.
În 1956 primește Premiul de Stat pentru romanul Moromeții. În 1965 traduce împreună cu soția Eta romanul Ciuma de Albert Camus. În 1968 este ales vicepreședinte al Uniunii Scriitorilor, iar în 1970 devine director al editurii Cartea Românească, pe care o va conduce până la moartea sa fulgerătoare din 1980. În 1970 traduce în colaborare cu Nicolae Gane romanul lui Fiodor Dostoievski: Demonii. Romanul său, Marele singuratic, primește premiul Uniunii Scriitorilor pe anul 1971.
Apare ediția a doua a romanului Marele singuratic în 1976, iar în 1977 publică Viața ca o pradă, un roman autobiografic amplu care are drept temă principală cristalizarea conștiinței unui artist.
În 1980, la editura pe care o conducea, publică ultimul său roman: Cel mai iubit dintre pământeni. Între 1975 și 1980 locuiește în București pe strada (pictor) Alexandru Romano nr.21.
Pe 16 mai 1980 moare la vila de creație a scriitorilor de la Palatul Mogoșoaia.
Familia sa este convinsă că moartea sa fulgerătoare are o legătură cu publicarea romanului Cel mai iubit dintre pământeni și a survenit în condiții oculte. Marin Preda este înmormântat pe Aleea Scriitorilor din Cimitirul Bellu.
<obiectiv>1552, Mănăstirea Sfântul Fanurie, Siliștea Gumești
În zonă, în timpuri de mult apuse, au existat mai multe mănăstiri; unele dintre acestea au supraviețuit, altele însă nu. Începuturile Mănăstirii Sfântul Pantelimon, dintre Balaci și Siliștea-Gumești, se întind cu mult mai înainte de actuala renaștere a acesteia. Mănăstirea a avut o soartă nu prea fericită, ca urmare a mișcărilor militare din zonă.
Cu ani în urmă, aici a funcționat o unitate militară; dezafectată în anul 1960, terenul și construcțiile cu arhitectură tipic cazona au fost cedate de către Ministerul Apărării Naționale, Ministerului Culturii și Cultelor și ulterior,
Episcopiei Alexandriei și Teleormanului în vederea înființării unui așezământ monahal dorit de locuitorii comunei și ai localităților din zonă.
Unitatea militară și aeroportul, înființate aici după cel de-al Doilea Război Mondial, au șters orice urmă de mănăstire. Există o depeșă a unui protopop teleormănean care solicită Comisiei Monumentelor Istorice, în anul 1921, dărămârea Bisericii Sfântul Nicolae din satul Siliștea-Gumești și construirea unei biserici noi pe locul acesteia, deteriorate.
Deși “biserica veche” nu avea nici 100 de ani, în inventarul ei aflăm „opt icoane vechi, deosebit de valoroase”. Este posibil ca aceste icoane să fi provenit de la mănăstirea dintre Balaci și Siliștea- Gumești, care se desființase nu de prea multă vreme.
Cele aproape 30 de pavilioane ale unității militare din Siliștea sunt ocupate în anii 1960 de către o casă de copiii (1.600 de copii). Această casă de copii este mutată de aici în preajma marii revoluții din anul 1989. După anul 1990, rămănând pustii, pavilioanele ajung aproape o ruină. Dispar uși, ferestre, instalații etc.
Din anul 1998 până în prezent, un grup de călugări sub purtarea de grija a Prea Cuviosului Ieromonah Benedict Mihalcea, numit egumen al Mănăstirii Sfântul Fanurie, s-au nevoit necontenit pentru amenajarea și dezvoltarea așezământului monahal învingând nenumărate greutăți.
În anul 2003, cu binecuvântarea Episcopului Galaction al Alexandriei și Teleormanului, s-au inițiat demersurile în vederea construirii unei biserici, absolut necesară, pentru oficierea serviciului religios. Biserica, în stil maramureșean este singura care are destinația specifică serviciului religios, accentuând noua destinație data construcțiilor cazone de altă dată. Biserica are dimensiunea de 12x7
 
metri ca suprafață, turla pe pronaos cu înălțimea de 22 de metri și crucea de 2 metri. Soluția aleasă a fost impusă și de mijloacele materiale reduse bazate, în principal, pe sumele colectate prin donații.
<obiectiv>1553, Muzeul de Etnografie, Stejaru
Etnografia este o știință care clasifică popoarele lumii, studiază compoziția, originea și răspândirea lor, urmărește evoluția culturii lor materiale și spirituale, moravurile și particularitățile felului lor de viață, legăturile cultural-istorice reciproce etc. Este folosită în antropologie și unele ramuri ale sociologiei.
Muzeul de Etnografie Stejaru a fost inaugurat în anul 1982.
Colecția expune de-a lungul a 4 încăperi piese de arheologie și numismatică, documente și piese de istorie memorială (locală), piese de etnografie (piese de port
tradițional, piese de interior, unelte de uz casnic și de uz gospodăresc).
Stejaru este o comună din Muntenia, formată din satele Bratcovu, Gresia, Socetu și Stejaru (reședința).
Conform recensământului efectuat în 2011, populația comunei Stejaru se ridică la 1.968 de locuitori, în scădere față de recensământul anterior din 2002, când se înregistraseră 2.318 locuitori. Majoritatea locuitorilor sunt români (94,66%). Pentru 5,34% din populație, apartenența etnică nu este cunoscută. Din punct de vedere confesional, majoritatea locuitorilor sunt ortodocși (93,45%). Pentru 5,34% din populație, nu este cunoscută apartenența confesională.
Activitățile specifice zonei vizează:
- administrația publică locală;
- agricultură – cereale păioase (grâu, orz, ovăz, secară), plante prasinoase (porumb, floarea soarelui), vița de vie, legume, zarzavaturi, zootehnie (bovine, porcine, ovine, caprine, păsări, familii de albine); - silvicultură.
Activitățile economice principale:
- morărit și panificație;
- comerț;
- prestări servicii;
- cultura plantelor.
Alte obiective turistice din comună vizează:
- 4 biserici ortodoxe;
- situl arheologic din satul Gresia;
- pădurea Didești-Neaga;
- fondul de vânătoare și bazine hidrografice pentru pescuit.
<obiectiv>1554, Ruinele Curților Bălăceanu, Tătărăștii de Sus
Pe plaiurile lui Ilie Moromete, unde odată se aflau întinșii codri ai Teleormanului (Câmpia Găvanu-Burdea), trăia acum 300 de ani familia boierească Hrizea Bălăceanu. De altfel, întreg nordul județului Teleorman se află sub “semnăturile” Bălăcenilor, o bună parte din așezările de aici purtând chiar numele lor (Balaci) sau păstrând câte un vestigiu care să le ateste prezența în regiune. Ruinele din Tătărăștii de Sus sunt cele mai spectaculoase vestigii ale Bălăcenilor, o fortareață în adevăratul sens al cuvântului, cu ziduri înalte de 7-8 metri și mici bastioane în colțuri.
  
În curtea interioară poate fi identificat locul unde se află conacul, după pivnițele de sub el, astăzi scoase la suprafață. Acesta era despărțit printr-un alt zid de Biserica de pe domeniu, aflată astăzi în ruină, dar în conservare. De altfel, aici funcționează Mănăstirea Tătăraști, începând cu anul 2009, aducând o rază de speranță pentru conservarea cetății.
Numită și “La ziduri”, curtea familiei Hrizea Bălăceanu, datează din secolul XVI. În ultimii ani ai secolului XVIII, sora lui Hrizea Bălăceanu, Zoița, împreună cu soțul ei, Anghelache Amiras, aduc ultimele modificări fortăreței de la Tătărăști.
Ansamblul, ocupând o suprafață de 5.400 mp, este format din două incinte – curtea boierească întărită, cu locuințe și anexe, respectiv incinta mică, unde se află biserica paraclis.
Astăzi pot fi găsite doar incinta mică a complexului boieresc și biserica, din care au rămas fragmente de coloane, grinzi, contraforturi și lespezi, dar și urme ale picturii în frescă. În cadrul acestui ansamblu medieval se dorește înființarea unei mănăstiri.
Potrivit unor studii genealogice, familia Bălăceanu îşi are obârşia din Balaciu de Teleorman şi s-ar trage din „vechea casă a Basarabilor”. Badea Bălăceanu zis „Uşurelul” a avut de fiu pe acest agă Constantin, ajuns conte al Imperiului Habsburgic, ginere al lui Şerban Cantacuzino (luă în căsătorie pe Maria) şi duşman înverşunat al lui Constantin Brâncoveanu. Participă de partea austriecilor în războiul cu turcii, din oportunism, întrucât vâna tronul ţării. Este trădat de un căpitan de cazaci din Focşani, care lupta în oastea trimisă în ajutorul turcilor de Constantin Brâncoveanu. După mişeleasca sa moarte, se spune că Brâncoveanu a poruncit să se aducă capul lui, care a fost înfipt „într-un prepeleac, în mijlocul ogrăzii”, unde a rămas vreme de un an. Ion, fiul agăi Constantin Bălăceanu, va pieri şi el sub tortură, în vremea lui Vodă Mavrocordat, acuzat fiind de trădare faţă de austrieci. Pentru trădare, lui Badea Bălăceanu i se ard casele, rămânând numai biserica Sf. Dumitru.
<obiectiv>1555, Mănăstirea Tătărăști – Sfânta Ecaterina, Tătărăștii de Sus
Cetatea Soarelui. Aşa numeau localnicii de odinioară biserica şi curţile medievale din cărămidă, ridicate în Tătărăştii de Sus, aşezare atestată documentar la 1538. Monumentul istoric se cheamă Ruinele Curţilor Bălăceanu, după numele familiei de boieri, căreia tradiţia îi atribuie ridicarea impunătorului aşezământ, începând cu anul 1777. În 1798, în paraclisul curţii, Zoiţa Bălăceanu îl îngropa pe Anghelache Amiras de la Enosu, soţul său, pentru ca în 1817, într-un moment de slăbiciune, aceeaşi să-i dăruiască proprietatea lui Ştefan Bellu. Dar acesta o
lasă să se ruineze. În timp, cutremurele, furturile şi degradările au transformat Cetatea Soarelui, locul permanent scăldat în lumina astrului zilei şi în cea ziditoare a Creatorului, într-o sălbăticie. Zidurile curţii s-au năruit treptat, istoria s-a neantizat, buruienile şi gunoaiele au înmormântat cetatea transformând-o într-un loc oarecare, numit de localnici La Ziduri. Aici, în 2009, după două secole de sălbatică uitare, cu binecuvântarea Preasfinţitului Părinte Galaction, Episcopul Alexandriei şi Teleormanului, s-a pus piatra de temelie a actualei mănăstiri.
Biserica, înscrisă într-un plan dreptunghiular, cu absida altarului semicirculară în interior și poligonală în exterior, cu pridvor deschis, a fost probabil lipsită de turlă. În interior, între naos și pronaos, se află o serie de coloane solide. Intrarea în biserică se făcea printr-o ușă masivă de lemn, înzestrată cu o grindă pentru baricadare în interior.
Mănăstirea Sfânta Ecaterina a fost întemeiată în anul 2009, lângă ruinele complex fortificat format din casele familiei boierești Bălăceanu și o biserică de la anul 1798. Alături de sfânta muceniță, mănăstirea mai are și un al doilea hram, Schimbarea la Față. În viața de obște se nevoiesc astăzi cinci maici, împreună cu duhovnicul lor, ieromonahul Serafim Dobrin.
Sfânta Mare Muceniță Ecaterina a trăit pe vremea împăratului Maximian, în jurul anului 304. Născută în cetatea Alexandriei, în familia principelui Consta, tânăra era foarte frumoasă. Încă din tinerețe, ea s-a îndeletnicit cu învățătura grecească și latinească, studiindu-i pe mai toți marii filosofi și poeți ai lumii antice.
 
După ce L-a cunoscut pe Hristos, tânăra și-a închinat viața Acestuia, trăind în feciorie și rugăciune, lucru care nu a plăcut nici măcar părinților ei. Pentru aceasta, împărații Maximian și Maxentie, au prins-o pe sfântă și au supus-o la nenumărate chinuri. Cu mila lui Dumnezeu și cu înțelepciunea ei, sfânta a întors la credință peste o sută și cincizeci de retori, împreună și pe mulți alți păgâni. În cele din urmă, sfintei mucenițe i s-a tăiat capul, luând astfel cununa cea nevestejită.
<obiectiv>1556, Casa Angelescu, Turnu Măgurele
Casa Angelescu din Turnu Măgurele este una dintre construcțiile cele mai reprezentative ale județului Teleorman. Casa a fost construită în secolul al XIX-lea.
Casa doamnei Elena St. Angelescu domină piața centrală a orașului prin amploarea și bogăția elementelor arhitecturale, fiind unul dintre cele mai frumoase de arhitectură din regiune.
După războaiele daco-romane din anii 101-106 d.Hr., încheiate prin victoria armatelor romane conduse de împăratul Traian și prin cucerirea Daciei, zona orașului Turnu Măgurele nu a intrat
în componența noii provincii create. Împăratul Traian a fortificat granița de est a Daciei pe linia Oltului, construind cunoscuta Limes alutanus, format din castre și cetăți de o parte si de alta a râului Olt, de la Dunăre (din zona Islazului de astăzi) până în munții Boița. Istoricul Procopiu din Cezareea îl arată pe Traian ca fondator al cetății Turris, identificată de unii istorici cu Turnu Măgurele.
Turnu este amintit între anii 1393-1394 prin cetatea cu același nume ridicată de către Mircea cel Bătrân la confluența fluviului Dunărea cu Oltul (numită așa după forma cetății). La anul 1417 cetatea Turnu a intrat sub stăpânire turcească și a fost transformată împreună cu o zonă de securitate (stabilită în adâncime cu o rază de 15 km de la cetate) în raiaua Turnu. În urma războiului ruso-turc din 1828- 1829 (prin tratatul de pace de la Adrianopole din 1829) s-a stabilit ca raiaua Turnu să fie părăsită de către turci și restituită Țării Românești.
Înființarea oficială a orașului Turnu, actualul Turnu Măgurele (s-a numit astfel spre a se deosebi de Drobeta Turnu Severin și Turnu Roșu) s-a hotărât la data de 27 februarie 1836 pe timpul domnitorului Alexandru Ghica.
Planul orașului a fost elaborat de inginerul german Karl Zohl, sub forma a două cercuri aproape tangente interior, cu trei bulevarde lungi formate unul pe diametrul comun al celor două cercuri și două din ele pe două coarde tangente exterior la cercul mic, străzile pornind ca niște raze, sub formă de semicercuri interioare cercului mare, stabilind astfel străzile, piețele, locurile pentru construcțiile proprii și suprafața locurilor de casă.
Turnu Măgurele are în componența administrativă și cele două cartiere vechi ale așezării, Măgurele și Odaia, precum și noul cartier, Taberei (cunoscut popular sub denumirea de „Catanga”, pentru că ridicarea acestui cartier a început în anii 1960 când în Africa, mai precis in provincia Katanga din Zair, era în toi un conflict armat deosebit de sălbatic).
<obiectiv>1557, CLUBUL COPIILOR
Clubul Copiilor este amplasat în fața gării CFR și până în anul 1945 a fost sediu al Camerei agricole, adică în perioada interbelică, pretul național la cereale se stabilea în această clădire. Arhitectura clădirii este una în stilul bizantin cu rotonde, coloane și incrustații.
  
Clubul Copiilor a luat fiinţă la 12 octombrie 1954 şi a funcţionat, la început, într-un local naţionalizat de pe strada Elena Cuza Vodă, pe locul actualului cămin nr. 3, până în anul 1965 când s-a mutat în clădirea fostei ocârmuiri, construită în 1838, de pe strada Griviţa şi într-o anexă a penitenciarului unde a funcţionat până în 1982, apoi în actualul local de pe şoseaua Alexandriei. Iniţial, localul a aparţinut Camerei de agricultură şi a fost internat al Liceului Agroindustrial.
În anul înfiinţării, 1954, a funcţionat numai cu 3 cercuri: navo-modele, mâini îndemânatice şi sport. Numărul lor a crescut treptat, pentru ca în 1986-1987, să se ajungă la 15: modelism, telecomunicaţii, construcţii radio, automatizări, karting, chimie experimentală, creşterea animalelor şi păsărilor mici, legumicultură şi floricultură, dans modern şi thematic, muzică uşoară, activitate turistică, cenaclu literar, atelierul fanteziei, de confecţii-tricotaje, foto-cineclub.
Personalul didactic era format din: 3 învăţători, 6 profesori de specialitate - 2 de biologie, 1 de filologie, 1 de geografie, 1 de educaţie fizică, 1 de agrobiologie , 6 personal de specialitate - 1 subinginer, 4 maiştri constructori, 1 tehnician.
În anul şcolar 1997-1998, în cadrul Clubului Copiilor - Turnu Măgurele a funcţionat un număr de 21 cercuri: protecţia mediului înconjurător, legumicultură şi floricultură, chimie experimentală, desen- pictură, telecomunicaţii, cenaclu teatru, construcţii radio, dans modern, instrumente muzicale, karting, automatizări, foto-cineclub, creaţii - confecţii broderie, tenis de masă, navomodele, orientare turistică, informatică, şah, judo, jocuri sportive - kaiac.
În perioada 2002-2003 structura clubului era următoarea: dans, construcţii radio, telecomunicaţii, foto-cineclub, meteorologie, protecţia mediului, informatică, croitorie - fantezie, creaţie - broderie, desen - pictură, ansamblu folcloric, tenis de masă, turism, instrumente muzicale.
Din anul 2008, în cadrul Clubului Copiilor - Turnu Măgurele, funcţionează un număr de 10 cercuri: informatica, folclor-etnografie, orientare turistica, karting, electronica, telecomunicatii, dans modern, tenis de masa, protectia mediului si muzeologie.
Turnu Măgurele face parte din categoria oraşelor noi, dar aşezarea ca atare este mult mai veche. Din perioada târzie a epocii bronzului datează marele tezaur descoperit la Turnu Măgurele în anul 1880, compus dintr-un fel de cilindri, în număr de 10, lungi de 5 cm, având un diametru de 54-56 cm şi împodobiţi cu nervuri transversale dintr-un fragment de ţeavă de aur, precum şi din 433 inele mici de cinci mărimi. Inelele serveau ca monedă în schimburile comerciale ce se făceau in regiune. După războaiele daco-romane din anii 101-106 d.Hr., încheiate cu victoria armatelor romane conduse de împăratul Traian şi care a avut drept consecinţă cucerirea Daciei, zona actualului oraş nu a intrat în componenţa noii provincii create. Împăratul Traian a fortificat graniţa de est a Daciei pe linia Oltului, construind cunoscuta Limes alutanus, format din castre şi cetăţi de o parte si de alta a râului Olt, de la Dunăre. Înfiinţarea oficială a oraşului Turnu, s-a hotărât la data de 27 februarie 1836 pe timpul domnitorului Alexandru Ghica.
Cod 1558- Turnul de apă, Turnu Măgurele
Turnul de apă din Turnu Măgurele a fost ridicat în anul 1915, având ca obiectiv alimentarea cu apă a orașului. În prezent este declarat monument istoric.
Încă din trecut, locuitorii oraşului ai avut probleme cu apa. Între 1890 şi 1907, s-au făcut repetate încercări de identificare a unor izvoare mari în pânza freatică, însă fără succes. În aprilie 1909, în urma studiilor coordonate de ing. Elie Radu, a fost propusă unica soluţie salvatoare: alimentarea oraşului cu apă din Dunăre. Apa urma să fie decantată, filtrată şi sterilizată cu ajutorul ozonului.
Proiectul Castelului de Apă din Drobeta a fost aprobat de Consiliul Comunal, la 10 iunie 1910, după planurile inginerului Elie Radu. Castelul avea să fie amplasat la cea mai înaltă cotă din oraş, la 104 metri altitudine pentru o distribuţie avantajoasă în toate zonele oraşului. Lucrările s-au desfăşurat sub atenta supraveghere a ing. Petre Ciocâlteu, şeful Serviciului Tehnic al judeţului Mehedinţi.
 
Castelul a fost gata în 1913 şi inaugurat un an mai târziu, când s-a pus în funcţiune întregul sistem de alimentare cu apă a oraşului. La deschidere au participat primul ministru I.I.C.Brătianu, miniştrii Al. Constantinescu şi V.Gh. Mortun, episcopul Ghenadie al Râmnicului- Noului Severin şi a oficialităţilor locale. În 1915, a fost aşezată la baza sa o inscripţie în amintirea momentului fixării pietrei fundamentale şi a începerii lucrărilor.
Castelul de Apă are 27 de metri înălţime şi este cea mai înaltă construcţie din Drobeta. A fost construit în stil medieval. Construcţia a fost plătită dintr-un credit contractat de primărie la Casa Creditului Comunal şi Judeţean.
Întreg sistemul avea o staţie de captare în amonte de oraş, uzina de apă care făcea decantarea, filtrarea şi sterilizarea şi, nu în ultimul rând, castelul de apă, prevăzut să facă distribuirea. El a fost proiectat astfel încât să fie ridicat din beton armat şi organizat în interior cu două rezervoare suprapuse. Fiecare rezervor deservea ueni părţi a oraşului. Capacitatea lor era de 1025 de metri cubi.
În timpul Primului Război Mondial, castelul a fost folosit de armata germană ca punct de observaţie. Era un loc ideal datorită celor patru turnuri mici, făcute initial pentru a putea fi folosite de către pompieri.
Odată cu trecerea timpului, oraşul şi-a continuat dezvoltarea, bazinele de decantare din Castel au devenit insuficiente şi s-a pus problema construirii unui al treilea bazin. Acesta se realizează în anul 1964 şi este amplasat în spaţiul podului peste ultimul planşeu de beton al construcţiei.
În 1980, construcţia îsi pierde utilitatea şi este destinată atelierelor şi birourilor firmei ce furnizează apa potabilă în Drobeta Turnu Severin. Cum astăzi distribuţia apei este asigurată prin alt sistem, Castelul cu Apă are o nouă funcţionalitate.
În 2010, castelul a intrat într-un proiect de modernizare şi conservare, aşa că, în iunie 2012, a intrat în circuitul turistic. Costurile de reabilitare au urcat la 1 milion de euro, fonduri europene.
Astăzi, clădirea este concepută ca o succesiune de spaţii pe verticală, care să adăpostească un centru de informare turistică, un spaţiu de expoziţie şi galerie de artă, un muzeu „Istoria alimentării cu apă a municipiului Drobeta Turnu Severin", o expoziţie de fotografii şi sculptură, o cafenea literară şi spaţiu de belvedere.
<obiectiv>1559, Parcul Central, Turnu Măgurele
Parcul central din Turnu Măgurele, denumit Grădina Publică, cu o suprafață de 2 hectare, a fost înființat în anul 1876 de un grup de horticultori din București, după modelul parcului Prater din Viena.
În cadrul parcului pot fi admirați unii arbori exotici, cum ar fi „Sophora japonica”, ce înflorește în luna august, o specie de castan numit „Aesculum hipocastanum”, arbori de „Thuya”, tufe de „Paeonia arborea” cu flori roz-pal, precum și de „Mahonia aquifolium” cu flori galbene și frunze permanente. După războaiele daco-romane din anii 101-106 d.Hr.,
încheiate prin victoria armatelor romane conduse de împăratul Traian și prin cucerirea Daciei, zona orașului Turnu Măgurele nu a intrat în componența noii provincii create. Împăratul Traian a fortificat granița de est a Daciei pe linia Oltului, construind cunoscuta Limes alutanus, format din castre și cetăți de o parte si de alta a râului Olt, de la Dunăre (din zona Islazului de astăzi) până în munții Boița. Istoricul Procopiu din Cezareea îl arată pe Traian ca fondator al cetății Turris, identificată de unii istorici cu Turnu Măgurele.
Turnu este amintit între anii 1393-1394 prin cetatea cu același nume ridicată de către Mircea cel Bătrân la confluența fluviului Dunărea cu Oltul (numită așa după forma cetății). La anul 1417 cetatea Turnu a intrat sub stăpânire turcească și a fost transformată împreună cu o zonă de securitate (stabilită în adâncime cu o rază de 15 km de la cetate) în raiaua Turnu. În urma războiului ruso-turc din 1828- 1829 (prin tratatul de pace de la Adrianopole din 1829) s-a stabilit ca raiaua Turnu să fie părăsită de către turci și restituită Țării Românești.
 
Înființarea oficială a orașului Turnu, actualul Turnu Măgurele (s-a numit astfel spre a se deosebi de Drobeta Turnu Severin și Turnu Roșu) s-a hotărât la data de 27 februarie 1836 pe timpul domnitorului Alexandru Ghica.
Planul orașului a fost elaborat de inginerul german Karl Zohl, sub forma a două cercuri aproape tangente interior, cu trei bulevarde lungi formate unul pe diametrul comun al celor două cercuri și două din ele pe două coarde tangente exterior la cercul mic, străzile pornind ca niște raze, sub formă de semicercuri interioare cercului mare, stabilind astfel străzile, piețele, locurile pentru construcțiile proprii și suprafața locurilor de casă.
Turnu Măgurele are în componența administrativă și cele două cartiere vechi ale așezării, Măgurele și Odaia, precum și noul cartier, Taberei (cunoscut popular sub denumirea de „Catanga”, pentru că ridicarea acestui cartier a început în anii 1960 când în Africa, mai precis in provincia Katanga din Zair, era în toi un conflict armat deosebit de sălbatic).
<obiectiv>1560, Monumentul Independenței, Turnu Măgurele
Monumentul a fost realizat în anul 1985, de către un grup de arhitecţi din Bucureşti. Este amplasat la intrarea în parcul central al oraşului. Complexul este construit în formă de semicerc şi înfăţişează un grup statuar compus din trei soldaţi, reprezentând trei tipuri de efective militare: dorobanţi, militari de marină şi grăniceri. În părţile laterale există basoreliefuri din bronz ce înfăţişează scene de război: trecerea armatei române peste Dunăre, atacul de la Plevna, scene în care sunt reprezentaţi eroi răniţi şi îngrijiţi de către medicul Carol Davila.
La dreapta şi la stânga grupului statuar este situat un soclu cu basoreliefuri din bronz care reprezintă victoria armatei române la Plevna.
Orașul Turnu Magurele a luat ființă în 1836, prin edictul dat de domnul Țării Românești Alexandru Ghica (1834-1842). Ulterior, în 1860, a devenit un important punct de vamă și centru comercial, la trecerea peste Dunăre, pentru mărfurile care intrau și ieșeau din Țara Românească.
A fost unul dintre puternicele centre revoluționare de la 1848. În 1859, Unirea Principatelor Române produce aici un mare entuziasm, iar ca semn al prețuirii lor locuitorii din Turnu Măgurele îi oferă în dar lui Al.I.Cuza o sabie gravată, aflată azi la Muzeul Național de Istorie din București.
În timpul Războiului de Independență (1877-1878) aici s-au organizat mari depozite de armament și furaje pentru front, s-au amenajat spitale, Turnu Măgurele fiind unul din punctele de susținere a operațiunilor militare. Pe podul de vase de la Turnu Măgurele-Nicopole s-au transportat alimente și muniții pentru front, au fost trimise în țară convoaie de prizonieri și răniți, s-au reîntors trupele române după victoria repurtată asupra armatei otomane.
Războiul de independență din 1877-1878 a însemnat, prin însăși desfășurarea sa, o etapă superioară în lupta pentru neatârnare și unitate statală. Județul Teleorman a fost, în timpul Războiului pentru independență, locul de trecere a celei mai mari părți a trupelor rusești peste Dunăre, itinerariul armatelor imperiale ruse spre Dunăre fiind: București, Drăgănești de Vlasca, Vitănești, Cernețu, Storobăneasa, Beiu, Smardioasa, Zimnicea, Svistov, iar o altă parte din coloane au trecut prin Alexandria, Furculești, Dracea, Turnu Măgurele.
 
<obiectiv>1561, Bustul lui Praporgescu, Turnu Măgurele
 Bustul Generalului David Praporgescu a fost ridicat pentru cinstirea generalului David Praporgescu, fiu de ţărani, născut în Turnu Măgurele, căzut pe front în primul război mondial, în luptele de pe Olt, în zona crestelor Carpaţilor, la 30 septembrie 1916. Bustul este realizat de sculptorul Gheorghe Iliescu-Călinesti.
David Praporgescu s-a născut în anul 1865, la Turnu Măgurele, într-o familie de țărani. A urmat școala primară și două clase de liceu în orașul natal, devenind apoi bursier al Școlii Normale pentru Învățătura Poporului Român, din București. După terminarea școlii, a activat ca învățător în satul Lița, din apropierea orașului Turnu- Măgurele.
În 1885 s-a înrolat ca soldat voluntar în Regimentul 11 Călărași din Botoșani. În 1888, pe când avea gradul de sergent, i s-a aprobat să meargă direct la examenul de absolvire la Școala Militară de Infanterie și Cavalerie din București, pe care l-a absolvit fiind clasificat primul din 100 de absolvenți, fiind avansat la gradul de sublocotenent, la 1 octombrie 1888.
Între 1889–1890 urmează Școala Specială de Cavalerie din București, pe care a absolvit-o tot ca șef de promoție. În 1894 este trimis la perfecționare la Școala de Echitație de la Samur (Franța), după care continuă cu un stagiu de pregătire la Regimentul 5 Dragoni din Compiegne. Întors în țară urmează cursurile Școlii Superioare de Război. Între 1902-1903, a fost
trimis din nou peste hotare pentru un stagiu de pregătire în armata austro-ungară.
După absolvirea școlii militare de ofițeri cu gradul de sublocotenent, David Praporgescu a ocupat diferite poziții în cadrul unităților de cavalerie sau în eșaloanele superioare ale armatei, cele mai importante fiind cele de comandant al Regimentului 4 Roșiori sau comandant al Brigăzii 2 Călărași.
A avut și o bogată carieră didactică în instituțiile militare de învățământ fiind șef de secție și profesor de cavalerie și de tactica armei cavalerie la Școala de Ofițeri de Infanterie și Cavalerie, între 1903- 1908. A fost, de asemenea, șef de catedră pentru tactica cavaleriei, la Școala Superioară de Război.
În perioada Primului Război Mondial, a îndeplinit funcțiile de comandant al Diviziei 20 Infanterie, în perioada 14/27 august - 16/29 septembrie 1916 și comandant al Corpului I Armată, în perioada 17/30 septembrie - 30 septembrie/13 octombrie 1916, distingându-se în cursul bătălia de pe Valea Oltului din anul 1916.
Moare pe câmpul de luptă la 30 septembrie/13 octombrie 1916, rănit mortal de o schijă a unui proiectil rătăcit, pe când se deplasa pe valea pârâului Câineni de la poziția Colți către poziția Pleșu.
<obiectiv>1562, Statuia Dorobanțului, Turnu Măgurele
Statuia Dorobanțului este realizată de sculptorul italian Raffaello Romanelli, în anul 1907, pentru cinstirea eroismului dorobanților în Războiul de Independență din 1877-1878. Monumentul reprezintă un dorobanț cu căciula puțin dată pe spate; pe soclul monumentului se află două basoreliefuri, ilustrând scene de luptă și un vultur cu aripile desfăcute purtând în gheare un “hrisov” cu numele eroilor, iar de o parte și de alta găsim două tunuri turcești, capturate de ostașii români la Plevna.
Statuia a fost realizată în amintirea caporalului Tudorică Nicolae, căzut eroic în luptele din acest război, ostașul monumentului poartă numele popular „La Tudorică Dorobanțu'”.
Orașul Turnu Magurele a luat ființă în 1836, prin edictul dat de domnul Țării Românești Alexandru Ghica (1834-1842). Ulterior, în 1860, a devenit un important punct de vamă și centru
 
comercial, la trecerea peste Dunăre, pentru mărfurile care intrau și ieșeau din Țara Românească.
A fost unul dintre puternicele centre revoluționare de la 1848. În 1859, Unirea Principatelor Române produce aici un mare entuziasm, iar ca semn al prețuirii lor locuitorii din Turnu Măgurele îi oferă în dar lui Al.I.Cuza o sabie gravată, aflată azi la Muzeul Național de Istorie din București.
În timpul Războiului de Independență (1877-1878) aici s-au organizat mari depozite de armament și furaje pentru front, s-au amenajat spitale, Turnu Măgurele fiind unul din punctele de susținere a operațiunilor militare. Pe podul de vase de la Turnu Măgurele-Nicopole s-au transportat alimente și muniții pentru front, au fost trimise în țară convoaie de prizonieri și răniți, s-au reîntors trupele române după victoria repurtată asupra armatei otomane.
Războiul de independență din 1877-1878 a însemnat, prin însăși desfășurarea sa, o etapă superioară în lupta pentru neatârnare și unitate statală. Județul Teleorman a fost, în timpul Războiului pentru independență, locul de trecere a celei mai mari părți a trupelor rusești peste Dunăre, itinerariul armatelor imperiale ruse spre Dunăre fiind: București, Drăgănești de Vlasca, Vitănești, Cernețu, Storobăneasa, Beiu, Smardioasa, Zimnicea, Svistov, iar o altă parte din coloane au trecut prin Alexandria, Furculești, Dracea, Turnu Măgurele.
<obiectiv>1563, Biserica Sfântul Haralambie, Turnu Măgurele
Catedrala “Sf. Haralambie” din municipiul Turnu Măgurele este considerată cel mai reprezentativ monument din județul Teleorman pentru arta ecleziastică de la începutul secolului XX.
Catedrala este o construcție impresionantă, având 37 metri lungime, 23 metri lațime și 25 metri înălțime, dar și un adevărat monument de arhitectură, istoricul Nicolae Iorga considerând-o a treia din țara, prin valoarea și frumusețea ei, după catedrala episcopală din Curtea de Argeș și biserica
“Sfinții Trei Ierarhi” din Iași.
Edificiul din localitatea de pe malul Dunării a fost construit între anii 1901 și 1905, conform unui plan întocmit inițial de arhitectul francez Emile Andre Lecomte du Nouy, autorul refacerii catedralei episcopale din Curtea de Argeș.
Asemănarea este evidentă, exteriorul fiind bogat decorat cu medalioane de piatră cu relief plat, cu motive geometrice și florale. Ferestrele au ancadramente de piatră și semicolonete laterale. Pridvorul deschis, sustinut pe patru coloane, cu un aspect general de baldachin, dar și cele trei turle, oferă monumentului un aspect deosebit.
Construcția a fost executată de inginerul Dimitrie Maimarolu, cel care a ridicat în București clădirea Palatului Mitropoliei și cea a Cercului Militar. Stilul arhitectonic al construcției este combinat, turlele din față fiind în stil baroc, iar în rest stilul fiind bizantin.
Decorația interioară este la fel de bogată și somptuoasă ca și arhitectura. Pictura în ulei a fost executată de Eugen Voinescu și Romeo Girolamo, dupa modelul bisericii „San Marco” din Veneția, în stil neobizantin.
În pronaos sunt două frumoase portrete, ale regelui Carol I și reginei Elisabeta, considerați ctitori, pentru bunavoința arătată și donația făcută la construcția lăcașului.
Printre obiectele valoroase pot fi amintite un candelabru cu șapte brațe, confecționat din aliaj de argint, icoane încărcate cu argint de la vechea biserică, precum și altele mai noi, provenite din donații particulare. Se remarcă armonia dintre toate piesele: de la mozaic la pictură, sculptură în lemn, în zinc și bronz ori în piatră și chiar ornamentațiile exterioare de la streașină și de la turle.
 
<obiectiv>1564, Statuia lui Mircea Cel Bătrân, Turnu Măgurele
 Mircea cel Bătrân este cel care a refăcut și întărit cetatea Turnu drept pavază în fața înaintării otomane. Monumentul este realizat din bronz și ridicat în anul 1968, fiind creație a sculptorului bucurestean Oscar Han.
După războaiele daco-romane din anii 101-106 d.Hr., încheiate prin victoria armatelor romane conduse de împăratul Traian și prin cucerirea Daciei, zona actualului oraș nu a intrat în componența noii provincii create. Împăratul Traian a fortificat granița de est a Daciei pe linia Oltului, construind cunoscuta Limes alutanus, format din castre și cetăți de o parte si de alta a râului Olt, de la Dunăre (din zona Islazului de astăzi) până în munții Boița. Istoricul Procopiu din Cezareea îl arată pe Traian ca fondator al cetății Turris, identificată de unii istorici cu Turnu Măgurele. Această aserțiune a istoricului antic nu este confirmată, cetatea Turnu datând dintr-o epocă mai târzie.
Turnu este amintit între anii 1393-1394 prin cetatea cu același nume
ridicată de către Mircea cel Bătrân la confluența fluviului Dunărea cu Oltul (numită așa după forma cetății). La anul 1417 cetatea Turnu a intrat sub stăpânire turcească și a fost transformată împreună cu o zonă de securitate (stabilită în adâncime cu o rază de 15 km de la cetate) în raiaua Turnu. În urma războiului ruso-turc din 1828-1829 (prin tratatul de pace de la Adrianopole din 1829) s-a stabilit ca raiaua Turnu să fie părăsită de către turci și restituită Țării
Românești.
Înființarea oficială a orașului Turnu, actualul Turnu Măgurele (s-a numit astfel spre a se deosebi de Drobeta Turnu Severin și Turnu Roșu) s-a hotărât la data de 27 februarie 1836 pe timpul domnitorului Alexandru Ghica. Planul orașului a fost elaborat de inginerul german Karl Zohl, sub forma a două cercuri aproape tangente interior, cu trei bulevarde lungi formate unul pe diametrul comun al celor două cercuri și două din ele pe două coarde tangente exterior la cercul mic, străzile pornind ca niște raze, sub formă de semicercuri interioare cercului mare, stabilind astfel străzile, piețele, locurile pentru construcțiile proprii și suprafața locurilor de casă.
Turnu Măgurele are în componența administrativă și cele două cartiere vechi ale așezării, Măgurele și Odaia, precum și noul cartier, Taberei (cunoscut popular sub denumirea de „Catanga”, pentru că ridicarea acestui cartier a început în anii 1960 când în Africa, mai precis in provincia Katanga din Zair, era în toi un conflict armat deosebit de sălbatic).
<obiectiv>1565, Tribunalul Turnu Măgurele, Turnu Măgurele
Începând cu 1855, odată cu menționarea într-un document oficial al orașului Turnu Măgurele, localitatea s-a dezvoltat nici mai repede, nici mai încet decât suratele ei de pe malul Dunării, bineînţeles luând în considerare dimensiunile geografice, numărul de locuitori sau puterea economic şi specificul activităţilor esenţiale. Fiind capitală de judeţ, timp de 112 ani, s-a impus ca pentru buna desfăşurare a activităţilor politice şi administrativ – sociale să existe şi spaţiile sau sediile corespunzătoare.
În acest mod a început în 1903 contrucţia
 
unui edificiu cu destinaţie de tribunal, clădire care este şi în prezent impresionantă prin proporţiile, armonia şi funcţionalitatea gândită de acei meşteri italieni care au ridicat-o. În 1923 s-a mai adăugat un corp de clădire, îmbinat structural primului corp, iar în 1997 s-a efectuat o amplă lucrare de reparaţie capitală a imobilului.
Faţada clădirii este în stil neoclasic, cu colonade şi frize amintind de cele ale Partenonului şi completată de o impunătoare scară de acces. Sala paşilor pierduţi este de formă dreptunghiulară, din fiecare latură desprinzându-se drum către diferitele incinte funcţionale, prin culoare deschise care susţin centrul dominat de luminatorul ce lasă să pătrundă lumina solară şi are posibilitate lejeră de aerisire.
Construcţia are demisol, parter şi etaj, acoperind necesităţile de spaţiu ale personalului şi facilitează justiţiabililor un acces comod atât în cele trei săli de şedinţă cât şi la alte servicii funcţionale.
O lungă perioadă, până în 2002, la etaj, în corpul dinspre Nord, a funcţionat şi Parchetul Public, respectiv Procuratura, până când această instituţie şi-a construit un sediu nou.
Aşa cum a funcţionat de-a lungul anilor, clădirea are valoare arhitecturală şi socială semnificativă fiind de altfel, înregistrată ca monument istoric.
De la ridicare şi până în 1951 în această incintă a funcţionat Tribunalul Teleorman. O scurtă perioadă a funcţionat o Judecătorie Mixtă, în 1951, când sediul administrativ al judeţului a fost mutat la Roşiorii de Vede iar apoi din 1952 şi până în 1967 aici a fost Tribunalul Popular al raionului Turnu Măgurele, la conduerea căruia s-a aflat o mai lungă perioadă Ion Mohanu, în acei ani de profunde şi grele transformări istorice.
De la ultima reformă administrativă, din 1968, revenindu-se la actualele judeţe iar Tribunalul înfiintându-se la noua capitală, Alexandria, la Turnu Măgurele a rămas să funcţioneze Judecătorie, ca şi în prezent.
<obiectiv>1566, Complexul de odihnă și recreere ștrand, Turnu Măgurele
Complexul de Odihnă şi Recreere “Ştrand Vedea” beneficiază de două bazine, pentru adulţi şi copiii şi de 600 de şezlonguri.
În cadrul complexului sunt puse la dispoziție următoarele servicii:
- bazin;
- saună;
- jacuzzi;
- teren de fotbal;
- lecții de înot.
Locația include un bazin acoperit pentru adulți, o piscină exterioară, vestiare, dușuri, șezlonguri și un restaurant. Accesul este permis și pe
timpul iernii.
În fiecare zi complexul este deschis între orele 9 – 24, iar joi programul începe de la ora 14. Prețul unui bilet este de 10 lei. Elevii și studenții beneficiază de reduceri la 50%.
În ceea ce privește prețul de închiriere a terenului de fotbal din incinta complexului, acesta a fost stabilit la 20 de lei în timpul zilei și un tarif de 30 de lei pentru activitățile nocturne. Programul acestuia se poate prelungi până la ora 20:00.
Complexul a fost redeschis în anul 2011, după ce a fost renovat de către autoritățile locale.
Înființarea oficială a orașului Turnu, actualul Turnu Măgurele (s-a numit astfel spre a se deosebi de Drobeta Turnu Severin și Turnu Roșu) s-a hotărât la data de 27 februarie 1836 pe timpul domnitorului Alexandru Ghica.
Planul orașului a fost elaborat de inginerul german Karl Zohl, sub forma a două cercuri aproape tangente interior, cu trei bulevarde lungi formate unul pe diametrul comun al celor două cercuri și două din ele pe două coarde tangente exterior la cercul mic, străzile pornind ca niște raze, sub formă de semicercuri interioare cercului mare, stabilind astfel străzile, piețele, locurile pentru construcțiile proprii și suprafața locurilor de casă.
 
Turnu Măgurele are în componența administrativă și cele două cartiere vechi ale așezării, Măgurele și Odaia, precum și noul cartier, Taberei (cunoscut popular sub denumirea de „Catanga”, pentru că ridicarea acestui cartier a început în anii 1960 când în Africa, mai precis in provincia Katanga din Zair, era în toi un conflict armat deosebit de sălbatic).
<obiectiv>1567, Biserica de Lemn Sfânta Parascheva, Videle
Biserica a fost ridicată în anul 1819 în Cârtojani de Jos sau Vida-Cârtojani, pe proprietate de moșneni. Despre vechimea ei vorbesc câteva inscripții păstrate pe pereții bisericii și pe o cruce de piatră din fața ei. Din aceste inscripții reiese rolul principal jucat de preotul Ion și de preoteasa Manda, la ridicarea acestui lăcaș în anul 1819. Numele lor și al neamului lor apar și pe o icoană a bisericii din anul 1830. Tatăl preotului Ion, Toader sin Ion Coșoi, care pe cruce apare și cu supranumele boegiu, a închinat bisericii icoana de hram, la o dată necunoscută.
În istoria bisericii apare o etapă mai puțin cunoscută, cea în care a fost îmbrăcată la exterior în zidărie, și apoi a fost zugravită cu icoane. Tot atunci a fost adaus un pridvor cu patru stâlpi de zidărie în fața intrării, iar peretele dintre tindă și naos a fost înlocuit cu unul de zid. În această etapă a fost acoperită pisania din dreapta intrării, de aceea îmbrăcarea cu zidărie nu poate fi datată odată cu ridicarea bisericii, în 1819. Se poate presupune, că această importantă etapă a avut loc în secolul 19, înainte de 1883, când funcția de biserică parohială a fost preluată de o biserică de zid.
În secolul 20, biserica a funcționat ca și capelă de cimitir până în 1940, când a fost dezafectată de cutremur. A fost afectată de cutremurul din 1977 și de inundațiile din 2005.
Biserica, ajunsă într-un stadiu de ruină, a fost reconstruită aproape în totalitate, în anii 2007-2008, într-o formă cât de cât asemănătoare cu cea inițială. Se poate constata că doar o mică parte a materialului lemnos original a fost reintegrat în structura sa, și acesta parțial folosit în locuri unde nu a stat inițial. Construcția și-a pierdut vechile proporții în elevație, structura de lemn fiind ridicată mult peste nivelul vechii streșini, cu două rânduri de bârne, diferența observându-se în imaginile anterioare renovărilor și în comparație cu zidăria rămasă neclintită pe latura de sud. O altă schimbare semnificativă a apărut în fața intrării, unde a fost adaus un pridvor de lemn, fără legătură cu istoria vechiului lăcaș. Intrarea a fost refăcută aproape total, lipsind piesa orizontală, caracteristică peste intrare, pe care se continua funia sculptată de pe cei doi ușori laterali.
Biserica din Videle-Cârtojanca este una dintre foarte puținele biserici de lemn rămase în zona de sud a Munteniei. Are dimensiuni modeste, planimetrie cu tindă mai îngustă decât naosul, un buzunar special pentru proscomidie pe latura de nord a altarului și câteva elemente artistice care o scot în evidență.
De la vest la est, biserica este împărțită în cele patru încăperi tradiționale: pridvor deschis, de dată recentă, tindă, naos și altar. Altarul este mai îngust și terminat poligonal, în cinci laturi. Pe latura de nord altarul prezintă o mică nișă pentru proscomidie, vizibilă în exterior prin prelungirea peretelui naosului spre răsărit. Trecerea dinspre tindă spre naos este reconstituită, pe locul unor stâlpi de zid secundari. Iconostasul păstrează o grindă originală decorată cu funie peste cele trei uși spre altar. Bolta joasă reproduce forma curbă anterioară. Încăperile sunt luminate de un număr redus de ferestre, mult mărite într-o fază ulterioară.
Structura originală a fost ridicată din bârne fasonate din lemne crepate, fixate între ele cu cepuri. Bârnele au fost încheiate la capete în cheotori netede, bisericești, în coadă de rândunică.
 
<obiectiv>1568, Biserica Sfânta Parascheva, Alunișu
Biserica Sfânta Parascheva din Alunișu a fost construită între 1812 – 1813, fiind inclusă în lista monumentelor istorice a județului Olt.
Alunișu este satul de reședință al comunei Spineni.
Cele mai vechi urme de viețuire umană pe teritoriul actual al comunei au fost găsite pe Valea Vedei și constau din trei piese de piatră șlefuită, datate din perioadele Paleoliticului inferior și Musterianului. Având în vedere că aceste piese au fost găsite în stratul de aluviuni, iar alte zece astfel de piese au mai fost identificate de-a lungul aceleiași văi, se poate trage concluzia că acestea au fost aduse de ape. Totuși, săpături
arheologice sau cercetări amănunțite nu au fost întreprinse până astăzi, astfel încât nu poate fi precizată cu exactitate proveniența acestor unelte.
În 1990 se fac cercetări arheologice sumare în punctul "Moara lui Iovescu", în satul Vineți și sunt găsite urme de locuințe pe două nivele de locuire: din secolul al IV-lea și secolele al VI-lea și al VII- lea. Din nefericire, lucrările nu au continuat și în anii următori, deoarece terenul a fost parcelat și redat agriculturii.
Prima atestare documentară a satului este datată 20 mai 1515, când voievodul Neagoe Basarab dăruiește lui Manea Vulpariul (important nobil al începutului de secol al XVI-lea) jumătate din ocina Popei.
Prima atestare documentară sigură a locuirii acestor zone apare în Hrisovul din 27 iunie 1529 prin care Moise, voievodul Țării Românești întărește niște ocine Mănăstirii Govora iar printre boierii trimiși să cerceteze actele și să depună mărturie apar și Radul și Stoian din Aluniș. Ori dacă erau stăpânii, desigur că existau și supușii.
La începutul secolului al XVII-lea pământurile megieșilor încep să fie cumpărate de diverși nobili, pentru ca, până la sfârșitul secolului, practic întreaga suprafață să devină, fie boierească, fie mănăstirească.
Începând cu secolul al XIX-lea satele comunei apar în toate hărțile și catagrafiile Țării Românești. Satele comunei, în timp, au făcut parte din diverse plase (din 1911 se găsesc toate satele în Plasa Spineni), apoi, după reorganizarea în raioane și regiuni, au intrat în componența raionului Vedea.
Din 1864 până în 1950 se constituie primării în satele Alunișu, Spineni și Profa, iar după 1950, prin legea de reorganizare a localităților, satul Profa este înglobat comunei Alunișu, care, la rândul ei, la reforma administrativă din februarie 1968 este unită cu comuna Spineni păstrând numele acesteia din urmă.
Locuitorii participă activ la cele mai importante evenimente și conflicte ce marchează evoluția și formarea României moderne. Astfel, în Războiul de Independență îi găsim concentrați într-o unitate a Batalionului II din Regimentul 3 Olt, lăsând jertfe la asaltul redutei Grivița II.
<obiectiv>1569, Biserica Sfinții Voievozi, Babiciu
Biserica Sfinții Voievozi din Babiciu a fost construită jurul anului 1833, fiind inclusă în lista monumentelor istorice a județului Olt.
  
Primele reparații ale bisericii au avut loc în 1892, urmând cele din 1929. Pictura lăcașului a fost restaurată în 1966.
Sfinții Arhangheli Mihail și Gavriil se sărbătoresc în fiecare an pe data de 8 noiembrie. Sfinții Arhangheli sunt “sfinții cu sabii” care au grijă de sufletele oamenilor atunci când aceștia mor pentru a le conduce pe lumea cealaltă, în rai sau în iad, în funcție de viața fiecărui om în parte.
Se spune că în zonele montane, cei doi sfinți sunt considerați drept ocrotitori ai oilor. Stăpânii oilor fac în acestă zi o turtă mare din făină de porumb numită turta arieților. În dimineața de 8 noiembrie turta este aruncată în sus în tarlaua oilor. Dacă turta cade cu fața în sus se spune că este semn bun, de bucurie în rândul ciobanilor, considerându-se că toate oile vor avea miei, iar dacă turta cade cu fața în jos este mare supărare fiind semn al sărăciei, al nefertilității.
Încă din cele mai vechi timpuri se spune ca Arhanghelul Gavriil este perceput ca fiind ocrotitorul mamelor, fecioarelor, pruncilor și copiilor el fiind cel care a dat de veste Fecioarei Maria că va naște pruncul Iisus Hristos. Tot el este și cel care stăpânește ciuma împreună cu Sfântul Haralambie.
După o legendă, Mihail ar fi fost inițial un om simplu însurat cu o fată frumoasă pe nume Stancuța. După căsătorie fata s-a transformat într-o femeie rea, iar pentru răbdarea pe care a avut-o Mihail cu ea, Dumnezeu, l-a făcut sfânt.
Atunci când viața unui om este în cumpăna, se spune Arhanghelul Mihail își face apariția lângă patul celui aflat în suferință și se așează la capul lui dacă acesta este sortit morții, sau la picioarele lui dacă mai are de trăit. Dacă omul își dă ultima suflare, Sfântul Mihail stă la dreapta muribundului aflându-se într-o permanentă luptă cu diavolul care stă la stânga pentru a lua sufletul omului în iad. Arhanghelul îi taie capul cu sabia, iar sângele se împrăștie prin toată încăperea, motiv pentru care, după un deces se văruiește camera în care omul și-a dat ultima suflare.
Sfântul Mihail este văzut în mod tradițional, drept un înger războinic, aflat permanent în luptă cu diavolii. Sfântul Mihail se războiește cu diavolii ori de câte ori aceștia încearcă să fure astrele cerești Luna și Soarele prilej cu care apar eclipsele. Tot Arhanghelul Mihail se luptă cu nevasta lui Scaraoțchi, Mamareaua, pe care o împiedică să arunce gerul peste oameni. Din acest motiv după cum bine știm cu toții această zi mai este numită din popor și "vara Arhanghelilor", anunțând trecerea de la un anotimp la altul, de la o stare la alta, de la o vreme călduroasă și frumoasă la una ploioasă și mohorâtă.
<obiectiv>1570, Muzeul Sătesc, Babiciu
Muzeul Sătesc din localitatea Babiciu expune aspecte din viața socială a comunităților locale, cu specific pe zona Olteniei. În interiorul muzeului pot fi regăsite unelte, costume populare, tablouri și instrumente de uz casnic din regiunea Olteniei.
În structura lui, un sat românesc cuprinde vatra satului, suprafaţa atribuită construcţiilor din sat şi hotarul sau moşia satului care desemnează zona de activitate economică a acestuia. Vatra satului este formată din gospodării, construcţii comunitare (biserici), fântâni, cimitire, iar moşia satului cuprinde terenurile valorificate prin ocupaţii: cele cultivate (ţarini şi ogoare), fâneţele, păşunile,
pădurile etc. Uneori şi în moşia satului sunt construcţii gospodăreşti, locuite temporar, numite conac, odaie, sălaş, casă în câmp care, în unele cazuri, au format alte sate.
Întemeierea aşezărilor presupunea împlinirea unui scenariu ritual complex din care făceau parte două aspecte importante: practicile arhaice de alegere a locului de întemeiere a satelor şi practicile de întemeiere propriu-zisă a satelor.
Gospodăria ţărănească este unitate de producţie şi formă de cultură, aflată atât în vatra satului (gospodăria permanentă) cât şi în unele zone periferice (gospodăria sezonieră). Fiecare gospodărie
 
aparţine unei familii şi este compusă din locuinţă şi construcţiile anexe (acareturile). În configuraţia gospodăriilor se oglindesc profilul ocupaţiilor, starea socială a proprietarilor şi factorii naturali. Construcţiile care alcătuiesc gospodăria s-au diferenţiat şi dezvoltat în primul rând după cerinţele ocupaţiilor, pentru că s-au urmărit o tot mai bună adăpostire a animalelor, a uneltelor şi a mijloacelor de transport, a diferitelor produse agricole, pomicole, viticole. În satele în care predomina creşterea animalelor s-a impus extinderea şi sporirea construcţiilor pentru adăpostirea acestora. În satele specializate în diverse meşteşuguri şi chiar în cele agricole, dimensiunile acestor construcţii au fost mai restrânse dar s-a extins spaţiul pentru depozitarea produselor.
Locuinţa este cadrul de desfăşurare a vieţii de familie, ea îndeplinind funcţii complexe: loc de adăpostire, odihnă, petrecere a familiei, de desfăşurare a unor munci casnice şi transmitere a experienţei de viaţă a vârstnicilor, de derulare a unor obiceiuri şi ceremonialuri, de păstrare a unor obiecte şi provizii. Oglindind din plin modul de viaţă sedentar al poporului român, asupra casei s-a concentrat în permanenţă grija şi dorinţa de frumos a ţăranului român.
Cea mai veche locuinţă este cea de tip semi-îngropat sau îngropat (bordeiul), având o răspândire limitată în secolele XVIII- XX în zona de silvo-stepă a Olteniei şi Munteniei. În aceste zone bordeiele nu reprezintă o formă primitivă de locuire, ci una de adaptare. Ele erau răcoroase vara, se încălzeau mai uşor iarna, erau mai puţin vizibile deci mai bine ferite de ochii năvălitorilor. Nu sunt dovada unei stări economice precare, construirea lor presupunea folosirea unei cantităţi importante de lemn de stejar, costa mai mult decât o locuinţă de suprafaţă cu pereţi de lut şi împletitură de nuiele. Avea de obicei două camere, camera „la foc” unde se afla vatra liberă cu un coş foarte mare, piramidal, deasupra, iar cealaltă era camera de locuit cu o sobă „oarbă” cu gura de alimentare la vatră.
<obiectiv>1571, Biserica de lemn, Baldovinești
Biserica de lemn din Baldovinești, cu hramul Sfântului Nicolae a fost construită în jur de 1739.
Lăcașul a fost refăcută parţial în jur de 1860. De asemenea, a fost reparată ulterior în anii 1890, 1909 şi 1960.
Sfântul Nicolae este prăznuit la 6 decembrie. De origine grecească (Nikolaos), numele este format din două cuvinte: nike, „victorie“ (de la nikao, „a învinge“), și laos, „popor“, putându-se talmaci prin „obșteasca biruință“.
Sfântul Nicolae a trăit pe vremea împăraților Dioclețian și Maximian. Mai întâi a strălucit prin viețuire călugărească;
iar pentru viața lui îmbunătățită a fost făcut arhiereu.
Nicolae s-a născut într-o familie bogată, iar după ce părinții săi au murit, el și-a folosit moștenirea pentru a ajuta oamenii saraci. Pentru că sfântul propovăduia cu îndrăzneală credința în Hristos a fost prins de mai-marii cetății, a fost bătut și chinuit, apoi aruncat în temniță, împreună cu alți creștini. Când împaratul Constantin a ajuns împărat al romanilor, au fost eliberați din legături toți cei închiși și, odată cu aceștia, și Sfântul Nicolae, care s-a dus în Myra. Nu după multa vreme a fost adunat de marele Constantin cel dintâi sinod de la Niceea, la care a luat parte și Nicolae.
A fost numit cardinal al tinutului Myra și este cunoscut pentru minunile pe care le-a săvârșit de-a lungul vieții și pentru generozitatea lui. A murit în 6 decembrie 345 (sau 352, după alte surse), fiind de atunci celebrat în fiecare an la această dată. Multe biserici au fost construite sub hramul Sfântului Nicolae, el fiind și unul dintre cei mai pictați sfinți în icoane. Este cunoscut drept patronul spiritual al unor țări precum Germania, Olanda, Rusia, România, Elveția, dar totodată este protectorul marinarilor, al fetelor nemăritate, al săracilor și nu în ultimul rând al copiilor.
 
Legenda lui Moș Nicolae spune că Sfântul Nicolae a ajutat trei fete sărace din orașul său, aducându-le dar de zestre, noaptea, fără a fi văzut. Casa în care trăiau cele trei surori era foarte săracă. Tatăl lor plănuia să-și vândă fetele ca să se îmbogățeasca. Bătrânul nu a fost înduplecat de lacrimile și durerea fiicelor, dar Sfântul Nicolae a aflat despre nenorocirea ce se petrecea și a venit în ajutorul lor. Noaptea, pe furiș, el a aruncat o pungă plină cu galbeni în camera fetei celei mai mari. Astfel, ea a reușit să se mărite curând. La fel a facut și în următorii doi ani, iar sora cea mijlocie și apoi cea mică au reușit să se așeze la casele lor. Tatăl s-a hotărât însă, ca înainte de căsătoria mezinei, să îl pândească noaptea pe Nicolae. L-a văzut astfel când a urcat pe acoperișul casei de această dată și a dat drumul pe coș unui săculeț. De atunci, legenda lui Moș Nicolae spune că acesta nu se arată niciodată, așa cum face Moș Crăciun, dar nu uită să îi răsplătească pe copiii cuminți și să le aducă nuiele celor neascultători.
<obiectiv>1572, Casa Memorială Mihail Drumeș, Balș
Casa Memorială Mihail Drumeș datează de la sfârşitul secolului al XIX-lea. Scriitorul Mihail Drumeş, care s-a remarcat prin opere precum „Invitaţia la vals”, „Elevul Dima dintr-a şaptea” sau „Scrisoarea de Dragoste”, fiind unul dintre cei mai îndrăgiţi nuvelişti din perioada interbelică.
Fiul lui Vasilie Dimitrie (devenit Dumitrescu) și al
Despinei (n. Gero). Familia sa, la origine aromână, se stabilește în Oltenia. Liceul l-a urmat la Caracal și Craiova, bacalaureatul l-a obținut în 1925. Urmează Facultatea de litere și filozofie a Universității din București, absolvită în 1928. O vreme
activează ca profesor de liceu, va trece mai apoi în învățământul superior.
Mihail Drumeș debutează la revista Flamura în 1922, debut editorial cu volumul de nuvele și schițe Capcana în 1927. Între anii 1922 și 1924 Teatrul Național din Craiova îi înscrie în repertoriu piesa Rămășagul, dar nu vede lumina rampei. Este cronicar dramatic la ziarul Rampa din București pentru Teatrul Național din Craiova. În 1925 susține bacalaureatul la Colegiul Carol I din Craiova, unde a urmat ultimele două clase după ce întrerupsese studiile din cauza stagiului militar și a războiului. Între anii 1924 și 1928 este student la Facultatea de Filosofie și Litere a Universității din București.
În anul 1927 devine membru al Societății Scriitorilor Români, ulterior și al Societății Autorilor Dramatici. Autorul devine unul dintre cei mai citiți scriitori din perioada interbelică. În anul 1938 apare romanul Scrisoarea de dragoste în colecția Universul literar al ziarului Universul. 1940, piesa Năluca este publicată în colecția "Universul literar", împreună cu volumul Trei comedii: Școala nevestelor, Calul de curse, Liniștea soțului - difuzate anterior și de Radio București. În 1941, O crimă pasională, care fusese interzisă din repertoriul Naționalului clujean în 1935, după a doua reprezentație, caz unic în perioada interbelică, vede lumina tiparului în aceeași colecție a "Universului literar", cu o prezentare de Teodor Scarlat. În 1942, romanul Sfântul Părere, publicat În 1930, în foileton, în coloanele cotidianului "Dimineața" și imediat în Ed. Cartea românească, reapare cu titlul schimbat în Cazul Magheru, în Ed. Bucur Ciobanul și este recenzat pozitiv de "Viața românească:, "Gândirea", "Rampa". În 1946, romanul Elevul Dima dintr-a șaptea, frescă a adolescenței din literatura noastră, alături de Medelenii lui Ionel Teodoreanu, îl aduce pe autor din nou în atenția cititorilor. În anul 1961 Editura militară îi publică romanul Se revarsă apele, cu subtitlul "Cronică împletită dintr-o seamă de povestiri despre oameni și fapte întămplate în cei dintâi ani ai veacului nostru și despre răscoalele țăranilor din acea vreme".
În 1969, povestirea istorică Iancu Jianu apare, în foileton, în ziarul "Oltul" din Slatina. În 1974 Editura Albatros îi publică romanul Arde Prahova. La editura Ion Creangă vede lumina tiparului, in 1977, volumul Povestiri despre cutezători. Între anii 1978 și 1979 continuă activitatea de prozator prin publicarea volumului Povestea neamului românesc. De la început și până în zilele noastre. Pagini din trecut. În 1980 Ed. Dacia din Cluj-Napoca îi publică volumul 10 cărți celebre repovestite de Mihail Drumeș. 1982, 27 februarie, scriitorul încetează din viață la București, lăsând în manuscris numeroase volume de proză, piese de teatru, scenarii de filme, prelucrări etc.
 
<obiectiv>1573, Biserica Constantin și Elena, Balș
Biserica Sfinții Constantin și Elena din Balș a fost construită în 1998 și târnosită în 2009. Pe actualul teritoriu al orașului Balș a existat o așezare umană datată încă din primul secol al erei noastre.
În ceea ce privește atestarea localității Balș au existat mai multe variante, unele hrisoave găsite, atestă faptul că localitatea a fost așezată pe lunca Oltețului înainte de anul 1450. Documentele scrise apar în secolele XV – XVI și ele menționează existența a 55 de așezări rurale pe teritoriul și în jurul Balșului.
Numele orașului vine de la slavul balșoi
care înseamnă mare. Este vorba așadar, de un sat mare, de un târg. La rădăcină, localitatea Balș implică o anumită grandoare și ceva excepțional. Aici a fost din timpuri imemoriale un târg, la răscruce de drumuri, în care se făceau schimburi comerciale între bunuri și produse ale regiunilor de munte și de deal (țuică, vinuri, cherestea de brad,
vase de lemn, butoaie, vedre, căuce), cu produsele cerealiere ale șesului.
De altfel un hrisov din 1564 menționează existența Balșului ca așezare omenească întărind afirmațiile că pături de populație bogată de origine sârbă au pătruns în zona Balșului după căderea Smederevei, oraș cetate din apropiere de Belgrad.
Într-un document din secolul al XVIII-lea, din timpul ocupației austriece, Balșul este menționat ca fiind un sat de “megieși” (țărani liberi, stăpâni de pământ), având 55 de familii mari.
Balșul a fost una dintre așezările omenești mari și importante din Țara Românească în perioada medievală.
Odată cu începutul secolului al XIX-lea, se remarcă o dezvoltare a Balșului, care până la acea dată era cel mai mare sat din Principatele Unite și una dintre cele mai mari așezări rurale având locul al doilea în Romanați și locul al treilea în Oltenia, locul al șaselea în Țara Românească și locul al 14-lea în Principatele Române, având 743 de gospodării.
Perioada cuprinsă între secolele XIX și XX se remarcă printr-o multitudine de evenimente ce au favorizat dezvoltarea acestei așezări. Astfel în 1845 după reparații majore, a fost dată în folosință șoseaua București – Vârciorova, ce trecea prin Balș, precum și terminarea căii ferate Piatra Olt – Vârciorova, dată în folosință la 5 ianuarie 1875, împreună cu inaugurarea gării actualului oraș. La data de 9 mai 1875 a trecut prin Balș primul tren accelerat “Viena – București”, iar la 8 iunie 1883 trecea prin Balș celebrul tren “Orient Expres”, care transporta călători pe ruta Paris – Constantinopol (cu transbordări la Varna și Giurgiu).
Localitatea așezată în apropierea celor două mari târguri, Craiova și Slatina, devine un loc de popas, de schimburi de produse, în cele din urmă polarizând în jurul său toate așezările rurale situate pe valea Oltețului, începând de la Iancu Jianu și până dincolo de Dobrun. Astfel se explică de ce într-o perioadă relativ scurtă de timp apar în localitate edificii economice, comerciale, bancare și ateliere meșteșugărești.
La 22 octombrie 1921, Balșul a fost declarat oraș reședință de plasă. Începe modernizarea orașului, se refac și se pavează străzi, este construită o uzină electrică și de asemenea sunt construite în aceeași perioadă casa de cultură, cinematograful și dispensarul veterinar, ceea ce indică un nivel de trai mai ridicat pentru populație.
 
<obiectiv>1574, Biserica Sfântul Dumitru, Balș
 Biserica Sfântul Dumitru din Balș a fost întâia oară datată în 1753. Ctitorii bisericii au fost Ștefan Trapezunda vel Ban al Craiovei și protopopul Radu Căzănescu.
Lăcașul a fost restaurat în anul 1913 când i-a fost adăugat un pridvor.
Pe actualul teritoriu al orașului Balș a existat o așezare umană datată încă din primul secol al erei noastre.
În ceea ce privește atestarea localității Balș au existat mai multe variante, unele hrisoave găsite, atestă faptul că localitatea a fost așezată pe lunca Oltețului înainte de anul 1450. Documentele scrise apar în secolele XV
– XVI și ele menționează existența a 55 de așezări rurale pe teritoriul și în jurul Balșului.
Numele orașului vine de la slavul balșoi care înseamnă mare. Este vorba așadar, de un sat mare, de un târg. La rădăcină, localitatea Balș implică o anumită grandoare și ceva excepțional. Aici a fost din timpuri imemoriale un târg, la răscruce de drumuri, în care se făceau schimburi comerciale între bunuri și produse ale regiunilor de munte și de deal (țuică, vinuri, cherestea de brad, vase de lemn, butoaie, vedre, căuce), cu produsele cerealiere ale șesului.
De altfel un hrisov din 1564 menționează existența Balșului ca așezare omenească întărind afirmațiile că pături de populație bogată de origine sârbă au pătruns în zona Balșului după căderea Smederevei, oraș cetate din apropiere de Belgrad.
Într-un document din secolul al XVIII-lea, din timpul ocupației austriece, Balșul este menționat ca fiind un sat de “megieși” (țărani liberi, stăpâni de pământ), având 55 de familii mari.
Balșul a fost una dintre așezările omenești mari și importante din Țara Românească în perioada medievală.
Odată cu începutul secolului al XIX-lea, se remarcă o dezvoltare a Balșului, care până la acea dată era cel mai mare sat din Principatele Unite și una dintre cele mai mari așezări rurale având locul al doilea în Romanați și locul al treilea în Oltenia, locul al șaselea în Țara Românească și locul al 14-lea în Principatele Române, având 743 de gospodării.
Perioada cuprinsă între secolele XIX și XX se remarcă printr-o multitudine de evenimente ce au favorizat dezvoltarea acestei așezări. Astfel în 1845 după reparații majore, a fost dată în folosință șoseaua București – Vârciorova, ce trecea prin Balș, precum și terminarea căii ferate Piatra Olt – Vârciorova, dată în folosință la 5 ianuarie 1875, împreună cu inaugurarea gării actualului oraș. La data de 9 mai 1875 a trecut prin Balș primul tren accelerat “Viena – București”, iar la 8 iunie 1883 trecea prin Balș celebrul tren “Orient Expres”, care transporta călători pe ruta Paris – Constantinopol (cu transbordări la Varna și Giurgiu).
La 22 octombrie 1921, Balșul a fost declarat oraș reședință de plasă. Începe modernizarea orașului, se refac și se pavează străzi, este construită o uzină electrică și de asemenea sunt construite în aceeași perioadă casa de cultură, cinematograful și dispensarul veterinar, ceea ce indică un nivel de trai mai ridicat pentru populație.
<obiectiv>1575, Biserica Sfânta Parascheva, Balș
Biserica Sfânta Parascheva din Balș a fost construită în anul a fost construită în perioada 1805 – 1812 de către preoții Tudor Duhovnicu și Gheorghe Socol.
Născută în Epivat, pe ţărmul Mării Marmara, în apropiere de Constantinopol, fosta capitală a Imperiului Bizantin, Sfânta Parascheva şi-a însuşit încă din copilărie credința pentru Hristos.
 
La vârsta de 10 ani, în timp ce se afla într-o biserică, a auzit la Sfânta Evanghelie cuvintele: „Vinde-ţi averea ta, dă-o la săraci şi urmează Mie“ (Matei 19, 21). A fost momentul care a decis definitiv traseul pe care Cuvioasa Parascheva avea să-l urmeze: cel al credinţei în Hristos şi al jertfirii pentru cei nevoiaşi. Nu întâmplător, toată viaţa sa, aşa cum consemnează scrierile, şi-a împărţit hainele şi tot ce avea mai de preţ celor sărmani şi lipsiţi de ajutor.
După ce a împlinit 20 de ani, a părăsit casa părintească din Epivat, îndreptându-se spre locurile sfinte de la Ierusalim, pe care-şi dorea cu ardoare să le vadă. A început acest lung pelerinaj trecând mai întâi prin Constantinopol, unde s-a închinat la moaştele sfinţilor din cetate. După cinci ani, Cuvioasa Parascheva a ajuns la Ierusalim, hotărând să rămână pentru tot restul vieţii sale în locurile în care au trăit Iisus Hristos şi Sfinţii Apostoli. Astfel, după ce s-a închinat la Locurile Sfinte, a mers în pustiul Iordanului, la o mănăstire de maici, acolo unde trăiseră Sfântul Ioan Botezătorul şi Cuvioasa Maria Egipteanca, ducând o viaţă aspră şi plină de nevoinţe.
La 25 de ani a părăsit mănăstirea din pustiul Iordanului, îndreptându-se din nou spre casă, după ce într-o noapte, în timp ce se ruga, un înger de lumină i-a spus: „Lasă pustiul şi întoarce-te în patria ta, unde vei da trupul tău, iar sufletul tău se va duce în cer alături de Mirele tău pe care L-ai iubit mai mult decât pe părinţi, pe rude şi toate bunurile din lume.“
Aşadar, tânăra Parascheva a plecat înapoi spre Constantinopol, unde, odată ajunsă, s-a închinat în marea biserică a Sfintei Sofia şi la icoana făcătoare de minuni a Maicii Domnului din Vlaherne, gândindu-se încotro să se îndrepte mai departe.
La 27 de ani Cuvioasa Parascheva a murit, iar trupul ei a fost îngropat aproape de mare. Sfintele sale moaşte au fost descoperite mult mai târziu de un călugăr şi au fost aşezate la loc de cinste, după ce Cuvioasa s-a arătat în vis unui anume Gheorghe din Kallicrateia. Aşa se face că trupul neputrezit şi înmiresmat al Sfintei Parascheva a fost mutat în biserica Sfinţilor Apostoli din Kallicrateia, unde se spune că au stat timp de 200 de ani.
Din Kallicrateia, moaştele Sfintei Parascheva au fost mutate în 1235 la Târnovo (Bulgaria de astăzi), unde au stat vreme de 160 de ani. De aici au fost duse la Belgrad, unde au stat până în 1521, de unde s-au întors la Constantinopol pentru alţi 120 de ani.
În 1641, Cuvioasa a pornit spre Moldova, într-o lungă călătorie, după ce domnitorul Vasile Lupu a primit sfintele sale moaşte în dar de la Patriarhia Ecumenică de la Constantinopol.
Astfel, la 13 iunie 1641 Cuvioasa a fost aşezată în Biserica „Sfinţii Trei Ierarhi“, unde moldovenii au cinstit-o până în 1889, când a fost mutată în Catedrala mitropolitană, acolo unde se odihneşte şi astăzi.
<obiectiv>1576, Biserica Adormirea Maicii Domnului, Bărăștii de Cepturi
Biserica „Adormirea Maicii Domnului“ din Bărăștii de Cepturi a fost construită în anul 1820. Din sursele existente, este evidențiat că aceasta a aparținut domnitorului Alexandru Șuțu.
Biserica a trecut prin mai multe schimbări din secolul XIX. Acestea au vizat lucrări de reparații și restaurare. În perioada 1911 – 1913, biserica a fost reparată și pictată. Între 1950 și 1972, pictura a fost restaurată, iar în 1991 au fost realizate lucrări de refacere al exteriorului.
Cele mai recente schimbări în structura lăcașului au fost în anul 2004 când exteriorul a fost retencuit și pictat și în 2011, când au fost realizate lucrări de
reparații, atât asupra interiorului bisericii, cât și asupra exteriorului, totodată restaurându-se și pictura interioară și executându-se o nouă pictură în exterior.
Adormirea Maicii Domnului este sărbătoarea în amintirea zilei în care Fecioara Maria și-a dat obștescul sfârșit. Este prăznuită de ortodocși și catolici în fiecare an, pe data de 15 august. Această
 
sărbatoare este cunoscută în popor și sub denumirea de Uspenia (termenul slav) sau Sfânta Maria Mare.
Despre Adormirea Maicii Domnului nu avem informații în Sfintele Evanghelii, ci numai în Tradiția Bisericii. Potrivit acestei Tradiții, Maica Domnului a fost înștiințată printr-un înger de mutarea ei din această viață.
Aceeași tradiție spune că Apostolii, aflați în acel moment în diferite zone ale lumii, au fost aduși pe nori pentru a fi prezenți la acest eveniment. Prin pronia divină, Apostolul Toma nu a fost prezent la înmormântare, sosind trei zile mai târziu. A cerut să se deschidă mormântul Maicii Domnului pentru a-i săruta mâinile acesteia, dar întrând în mormant, l-a aflat gol. Acest mormânt a fost identificat în Ierusalim, cu toate că sunt persoane care afirmă că Maria ar fi murit la Efes, locul unde a petrecut mulți ani după Înălțarea Domnului.
Biserica Ortodoxă susține că Fecioara Maria s-a născut cu păcatul strămoșesc și a primit iertare de acest păcat în momentul în care a acceptat să-l nască pe Hristos.
Adormirea Maicii Domnului este cea mai veche sărbătoare închinată Sfintei Fecioare Maria, deşi mărturii despre existenţa ei nu avem decât începând din secolul al V-lea, când cultul Maicii Domnului începe să se dezvolte foarte mult, mai ales după Sinodul IV Ecumenic, Sinod care a hotărât că Maica Domnului este Născătoare de Dumnezeu, cultul ei cunoscând de acum o foarte mare dezvoltare. În secolul al V-lea, sărbătoarea Adormirii Maicii Domnului exista sigur în Siria, fiind menţionată în documentele datând din acest secol.
În secolul al VI-lea, sărbătoarea este menţionată şi în Apus, pentru prima dată la Sfântul Grigorie, episcopul de Tours (593 sau 594), cu deosebirea că acolo Adormirea Maicii Domnului se sărbătorea la date diferite de tradiţia Răsăritului, la 18 ianuarie, iar în unele părţi la 15 ianuarie. Se pare că generalizarea Praznicului Adormirii Maicii Domnului în Răsărit se datorează împăratului bizantin Mauriciu (528-603), care a rezidit Biserica Maicii Domnului din Ghetsimani şi care a fixat definitiv şi data sărbătoririi ei la 15 august.
În Apus, sărbătoarea a fost generalizată puţin mai târziu de către papa Teodor I (642-649), care era originar din Ierusalim, şi care a impus data de 15 august ca dată a sărbătoririi Adormirii Maicii Preacurate, ca în Răsărit.
Numai creştinii din Galia şi copţii egipteni sărbătoresc până astăzi Adormirea Maicii Sfinte, la vechea dată a prăznuirii ei, adică în 18 ianuarie.
<obiectiv>1577, Biserica Adormirea Maicii Domnului, Brebeni
În Catagrafiei Eparhiei Argeș, din anul 1824, întocmită de prof. Ion Ionașcu, satul Brebeni, județ Olt, avea o biserică de zid cu hramul Sf. Nicolae, pe moșia boierilor din Brebeni, construită de jupânul Dimitrie Lânaru Slătineanu. Această biserică era păstorită de preotul Ivan, diacon fiind Dumitrașco. Majoritatea bisericilor aparținând plasii de Sus, jud. Olt erau construite din lemn si un numar relativ redus din zid.
Într-o altă lucrare, în comuna Brebeni-Olt este menționată o bisericuță fără interes artistic, refăcută în a doua jumătate a sec. al XIX-lea de R. Simonide. Este semnalată însă această biserică pentru că, după tradiție,
vechii ctitori sunt aceiași ca în cazul celei cu hramul Maica Domnului din Slatina (boieri din familia Slătinenilor), care au ridicat biserica pe moșia lor de la Brebeni.
În secolul al XIX-lea, în timpul domnitorului Țării Românești, Gheorghe Bibescu (1843- 1848), frate cu Barbu Știrbei și fiul lui Dimitrie Bibescu și al Ecaterinei Văcărescu , este ctitorită actuala Biserica din Brebeni, cu hramul Adormirea Maicii Domnului. Biserica are formă de cruce, zidită din cărămidă
 
și datează din anul 1845, fiind ridicată din temelie cu cheltuiala boierul de origine greacă Răducanu Simonide și cu marea stăruință a lui Alexandru Hagi Georci, în timpul episcopului de Argeș Ilarion. Pisaniile, înscrise în ulei pe zid sunt mărturii nu numai ale vechimii acestui lăcaș de cult, dar și ale modificărilor suferite în timp. În anul 1914, biserica s-a reînoit, restaurat. În anul 1938 au loc masive transformări arhitecturale printr-o reparație generală, prin adăugarea celor două abside de la naos, construcția unei turle mari deasupra altarului, a pridvorului de la intrare și acoperirea cu tablă zincată. Valorea istorică este dată de inscripțiile sale cu litere chirilice scrise de mână de la 1864. Apare de asemenea și numele lui Gheorghe N. Grigoriu – Romanov pe cheltuiala căruia s-au tipărit mai multe evaghelii în anul 1863, dintre care una, cea menționată, se află la biserica Brebeni. Este foarte posibil ca Gheorghe N. Grigoriu-Romanov să fi fost o rudă apropiată a celebrului librar Iosif Romanov, cel care în anul 1855 a înființat la București Tipografia Națională a lui Iosif Romanov și Compania, aici tipărindu-se actele Unirii – actele adunării Ad-hoc.
Un alt obiect de cult deosebit de valoros, prezent în inventarul Bisericii din Brebeni este și un Liturghier, tipărit la tipografia lui Eliad, București, anul 1833.
În partea dreaptă, lângă absida Bisericii se află un monument din marmură, realizat la București în anul 1867 de către sculptorii sau săpătorii, asa cum sunt menționați în înscrisurile dăltuite în piatra și anume : D. Lambadit și G. Chalapa.
<obiectiv>1578, Biserica Sfântul Nicolae, Brezuica
Biserica Sfântul Nicolae din Brezuica a fost ctitorită la 1810 și refăcută în perioada 1863 – 1869.
Lăcaşul a fost construit din cărămidă şi acoperit cu tablă. Pictura este în ulei în stil neobizantin. Pisania atestă că au slujit de-a lungul timpului Popa Dincă (1852-1903), Preot Mihai Rădoi (1906-1906), Preot Vişănescu Dumitru (1906- 1927), Preot Mihail Delcea (1928-1961), Preot Zamfirescu Haralambie (1961-1991), Preot Mihai Viorel.
În anul 1968 s-au făcut reparaţii exterioare. În
1983 a fost consolidată pe cheltuiala Preotului Stancu Dumitru. În 1994 a fost restaurată pictura interioară şi biserica a fost resfinţită în 1995. Aceleaşi inscripţii amintesc că „în 1997 s-a restaurat exteriorul fiind stropit în ciment alb şi s-a pictat exteriorul, tinda şi clopotniţa de pictorul Prundaru Ştefan, fiind sfinţită în acelaşi an de către P. S.
Irineu.“
Sfântul Nicolae este prăznuit la 6 decembrie. De origine grecească (Nikolaos), numele este format din două cuvinte: nike, „victorie“ (de la nikao, „a învinge“), și laos, „popor“, putându-se talmaci prin „obșteasca biruință“. Sfântul Nicolae a trăit pe vremea împăraților Dioclețian și Maximian. Mai întâi a strălucit prin viețuire călugărească; iar pentru viața lui îmbunătățită a fost făcut arhiereu.
Nicolae s-a născut într-o familie bogată, iar după ce părinții săi au murit, el și-a folosit moștenirea pentru a ajuta oamenii saraci. Pentru că sfântul propovăduia cu îndrăzneală credința în Hristos a fost prins de mai-marii cetății, a fost bătut și chinuit, apoi aruncat în temniță, împreună cu alți creștini. Când împaratul Constantin a ajuns împărat al romanilor, au fost eliberați din legături toți cei închiși și, odată cu aceștia, și Sfântul Nicolae, care s-a dus în Myra. Nu după multa vreme a fost adunat de marele Constantin cel dintâi sinod de la Niceea, la care a luat parte și Nicolae.
A fost numit cardinal al tinutului Myra și este cunoscut pentru minunile pe care le-a săvârșit de-a lungul vieții și pentru generozitatea lui. A murit în 6 decembrie 345 (sau 352, după alte surse), fiind de atunci celebrat în fiecare an la această dată. Multe biserici au fost construite sub hramul Sfântului Nicolae, el fiind și unul dintre cei mai pictați sfinți în icoane. Este cunoscut drept patronul spiritual al unor țări precum Germania, Olanda, Rusia, România, Elveția, dar totodată este protectorul marinarilor, al fetelor nemăritate, al săracilor și nu în ultimul rând al copiilor.
 
Legenda lui Moș Nicolae spune că Sfântul Nicolae a ajutat trei fete sărace din orașul său, aducându-le dar de zestre, noaptea, fără a fi văzut. Casa în care trăiau cele trei surori era foarte săracă. Tatăl lor plănuia să-și vândă fetele ca să se îmbogățeasca. Bătrânul nu a fost înduplecat de lacrimile și durerea fiicelor, dar Sfântul Nicolae a aflat despre nenorocirea ce se petrecea și a venit în ajutorul lor. Noaptea, pe furiș, el a aruncat o pungă plină cu galbeni în camera fetei celei mai mari. Astfel, ea a reușit să se mărite curând. La fel a facut și în următorii doi ani, iar sora cea mijlocie și apoi cea mică au reușit să se așeze la casele lor. Tatăl s-a hotărât însă, ca înainte de căsătoria mezinei, să îl pândească noaptea pe Nicolae. L-a văzut astfel când a urcat pe acoperișul casei de această dată și a dat drumul pe coș unui săculeț. De atunci, legenda lui Moș Nicolae spune că acesta nu se arată niciodată, așa cum face Moș Crăciun, dar nu uită să îi răsplătească pe copiii cuminți și să le aducă nuiele celor neascultători.
<obiectiv>1579, Biserica Sfânta Parascheva, Câmpu Nou
Biserica Sfânta Parascheva din satul Câmpu Nou a fost ctitorită de către Aga Alexandru Vlangăr.
Aceasta datează din perioada 1843- 1845. Pisania amintește că lucrările la acest lăcaș au fost începute în 1843, pe vremea voievodului Gheorghe Bibescu, de către Aga Alexandru Vlangăr și s-au isprăvit la 1845 de către Sultana Vlangăr, soția sa și cu ajutorul norodului. Aceeași sursă plasează temporal repictarea integrală, în anul 1994, repictare realizată de către pictorul Nicolae Vâlcu. Slujba de sfințire s-a făcut la 30 octombrie 1994.
Născută în Epivat, pe ţărmul Mării Marmara, în apropiere de Constantinopol, fosta capitală a Imperiului Bizantin, Sfânta Parascheva şi-a însuşit încă din copilărie credința pentru Hristos.
La vârsta de 10 ani, în timp ce se afla într-o biserică, a auzit la Sfânta Evanghelie cuvintele: „Vinde-ţi averea ta, dă-o la săraci şi urmează Mie“ (Matei 19, 21). A fost momentul care a decis definitiv traseul pe care Cuvioasa Parascheva avea să-l urmeze: cel al credinţei în Hristos şi al jertfirii pentru cei nevoiaşi.
După ce a împlinit 20 de ani, a părăsit casa părintească din Epivat, îndreptându-se spre locurile sfinte de la Ierusalim, pe care-şi dorea cu ardoare să le vadă. A început acest lung pelerinaj trecând mai întâi prin Constantinopol, unde s-a închinat la moaştele sfinţilor din cetate. După cinci ani, Cuvioasa Parascheva a ajuns la Ierusalim, hotărând să rămână pentru tot restul vieţii sale în locurile în care au trăit Iisus Hristos şi Sfinţii Apostoli. Astfel, după ce s-a închinat la Locurile Sfinte, a mers în pustiul Iordanului, la o mănăstire de maici, acolo unde trăiseră Sfântul Ioan Botezătorul şi Cuvioasa Maria Egipteanca, ducând o viaţă aspră şi plină de nevoinţe.
La 25 de ani a părăsit mănăstirea din pustiul Iordanului, îndreptându-se din nou spre casă, după ce într-o noapte, în timp ce se ruga, un înger de lumină i-a spus: „Lasă pustiul şi întoarce-te în patria ta, unde vei da trupul tău, iar sufletul tău se va duce în cer alături de Mirele tău pe care L-ai iubit mai mult decât pe părinţi, pe rude şi toate bunurile din lume.“
Aşadar, tânăra Parascheva a plecat înapoi spre Constantinopol, unde, odată ajunsă, s-a închinat în marea biserică a Sfintei Sofia şi la icoana făcătoare de minuni a Maicii Domnului din Vlaherne, gândindu-se încotro să se îndrepte mai departe.
La 27 de ani Cuvioasa Parascheva a murit, iar trupul ei a fost îngropat aproape de mare. Sfintele sale moaşte au fost descoperite mult mai târziu de un călugăr şi au fost aşezate la loc de cinste, după ce Cuvioasa s-a arătat în vis unui anume Gheorghe din Kallicrateia. Aşa se face că trupul neputrezit şi
 
înmiresmat al Sfintei Parascheva a fost mutat în biserica Sfinţilor Apostoli din Kallicrateia, unde se spune că au stat timp de 200 de ani.
Din Kallicrateia, moaştele Sfintei Parascheva au fost mutate în 1235 la Târnovo (Bulgaria de astăzi), unde au stat vreme de 160 de ani. De aici au fost duse la Belgrad, unde au stat până în 1521, de unde s-au întors la Constantinopol pentru alţi 120 de ani. În 1641, Cuvioasa a pornit spre Moldova, într-o lungă călătorie, după ce domnitorul Vasile Lupu a primit sfintele sale moaşte în dar de la Patriarhia Ecumenică de la Constantinopol. Astfel, la 13 iunie 1641 Cuvioasa a fost aşezată în Biserica „Sfinţii Trei Ierarhi“, unde moldovenii au cinstit-o până în 1889, când a fost mutată în Catedrala mitropolitană, acolo unde se odihneşte şi astăzi.
<obiectiv>1580, Biserica Adormirea Maicii Domnului, Caracal
Biserica Adormirea Maicii Domnului aşezată în zona centrală, este cea mai spaţioasă dintre bisericile municipiului Caracal. Conform pisaniei de la intrare, a fost „zidită din temelie în anul 1839, s-a restaurat radical şi sfinţit în 27 Mai (Înălţarea Domnului) 1910, în al XLIV an de glorioasă domnie a M.S. Regelui României Carol I şi în al II-lea an de arhipăstorie al P.S. Episcop al Râmnicului Noului Severin D.D. Ghenadie. Fondul necesar s’a dat de enoriaşi şi de onor. Primărie Caracal, de onor. Consiliu al Judeţului Romanaţi, de răposaţii Şerban Jianu, C. Poroineanu, D. Guran, Dincă
Popescu, I. Atanasiu şi de G. Roşca-Balş.“
Portretele unora dintre aceştia, îmbrăcaţi în bogate costume de epocă, sunt prezente pe pereţii tindei, executate în ulei de mâna iscusită a unui pictor al cărui nume rămâne necunoscut. În spaţiul din tinda bisericii până la refacerea din anul 1910, când biserica a fost restaurată şi resfinţită, se aflau mormintele acoperite cu lespezi de piatră ale celor care au fost Costache Jianu-paharnic, Amza Jianu- paharnic şi Iancu Jianu-şetrar. Cu prilejul reparaţiilor, lespezile mormintelor lui Costache şi Amza au fost încastrate în peretele faţadei, de o parte şi alta a intrării în pridvor, iar cea a lui Iancu Jianu în peretele de sud al bisericii.
Adevărat monument de arhitectură, biserica are formă de cruce, este construită în stil grecesc, are trei turle, iar ornamentele sunt de inspiraţie renascentistă. Biserica are în faţă un pridvor cu coloane înalte care susţin arcade trilobate şi este străjuit de o parte şi de alta de două turle construite între anii 1908- 1910. Decoraţia exterioară este simplă, constând într-un brâu median care înconjoară biserica şi cornişa cu elemente în stil geometric de sub cupola acoperişului. Ferestrele sunt înguste, foarte înalte şi prevăzute cu vitralii prinse în rame metalice. Pe locul din faţa bisericii a existat până în anul 1910 un turn înalt, cunoscut sub numele de Turnul orologiului, pentru că în el se găsea un ceas mare cu trei cadrane.
Pictura originală a bisericii nu se mai păstreză, fiind acoperită cu prilejul reparaţiilor din anul 1910. Aceasta a fost refăcută între anii 1947-1948 având o orientare modernistă cu oarecare înclinaţii spre stilul bizantin, de pictorul Tabacu. O menţiune specială necesită mobilierul interior, confecţionat între anii 1907-1910 de către artistul oltean Ştefan Malciu, renumit în arta prelucrării lemnului. Catapeteasma lucrată din lemn de stejar este o adevărată operă de artă, iar în ornamentele stranelor, jilţurilor, a ramelor pentru icoanele ferecate în argint, artistul a folosit motive din arta populară a lucrătorilor în lemn.
Cea mai mare parte a odoarelor bisericii este donaţie a familiei Jienilor, purtând diferite inscripţii în alfabetul chirilic din prima jumătate a secolului al XIX-lea, cu numele ctitorilor şi donatorilor.
 
În anul 2006, din iniţiativa Asociaţiei Foştilor Deţinuţi Politici, filiala judeţului Olt, în curtea bisericii a fost înălţată o cruce memorială.
<obiectiv>1581, Biserica Sfânta Treime, Caracal
Biserica Sfânta Treime a fost mult timp cunoscută sub numele de Biserica roşie, deoarece a fost construită din cărămidă şi a funcţionat multă vreme netencuită la exterior.
Biserica a fost ridicată în anul 1647 (7155) de către Pan Pascal vel Căpitan, având forma de navă, fiind restaurată de Varlaam Condicaru. Un pomelnic de la 1853 ne aminteşte de Mihai Viteazul, Matei Vodă, Radu V. şi Ştefania Monachie. Pe o placă de marmură aflată deasupra intrării este menţionat faptul că
„această sfântă biserică s-au refăcut de totu de dumneaei cocoana Stana a răposatului Dincă Mihai Moga, la 1881“. Această restaurare a schimbat forma bisericii, de la aceea de navă la forma de cruce, având o suprafaţă de 130 mp, înălţimea de 9 m, turla fiind înaltă de 16 m.
Întreg istoricul bisericii îl găsim în pisania din dreapta intrării în care se spune „Cu vrerea Tatălui, cu ajutorul Fiului şi cu lucrarea Sfîntului Duh, ziditu-s-a din temelie această sfîntă şi dumnezeiască biserică, cu hramul „Sfînta Treime“ în anul mîntuirii 1646, de către Pan Pascal Căpitan.
În anul 1881-1882 s-a refăcut de către doamna Stana a decedatului Dincă Mihail Moga, dîndu-i-se forma de cruce, când i s-a făcut şi pictura din nou, în tehnica ulei, de către Mihalache Dragomirescu din Bucureşti.
S-a mai reparat pictura în anul 1937 de către pictorul Velici din Turnu-Severin, când s-au făcut ornamentaţiile tot în tehnica ulei.“
Pictura iniţială a bisericii a fost executată în stil renascentist de către Mihalache Dragomirescu, ucenic al marelui pictor Gh. Tătărăscu, în anul 1871, aşa cum se poate citi într-un colţ al scenei cu Ducerea Sfintei Cruci.
În stânga intrării, în pronaos se află portretul P.S. Episcop Iosif al Râmnicului, iar în dreapta, portretele restauratoarei Stana Dincă Moga, P.S. Episcop Gherasim al Râmnicului şi al P.C. Pr. Dimitrie Coconu, ultimele două fiind executate la restaurarea din anul 1998. Acesta a fost anul când s- a construit în continuarea bisericii un pridvor unde sunt aşezate sfeşnicele cu lumânări, ceea ce contribuie la protejarea picturii. În jurul bisericii au fost mai multe morminte, dar odată cu restrângerea terenului în favoarea construcţiei de blocuri de locuinţe, a ajuns să se mai păstreze o singură Sfântă Cruce pe care stă scris: „Aici odihnesc Andrei şi soţia sa Constantina - 1866“.
Prima atestare documentară a Caracalului, într-un hrisov, datează din 17 noiembrie (XI) 1538.
Situat în câmpia Romanațiului, Caracalul este plin de vestigii care dovedesc locuirea acestui ținut încă din preistorie. Stau dovadă descoperirile arheologice din vremurile paleoliticului, neoliticului și din epoca bronzului. Se află situat între ruinele castrului roman Romula (com. Resca, la nord de Caracal) și ale cetății Sucidava (Corabia).
 
<obiectiv>1582, Biserica Sfântul Ioan Botezătorul, Caracal
 După cum aflăm din pisania în litere chirilice de deasupra intrării, Biserica Sfântul Ioan Botezătorul a fost „zidită din temelie cu cheltuiala şi cu osteneala dumnealui jupân Şerban Cojocario, ot Craiova, sin jupân Barbu şi dumneaei jupâneasa Maria fata dumnealui Ion Cojocario“ în anul 1768 (leat 7276) „...prin hramu sfîntului şi mai marelui Ioan Botezătoriu ku blagoslovenia prea sfinciei sale Kir episcopu Rămănicului din zilele prealuminatului şi prea înălţatului nostru domn io Alexandru voevod ...“.
Arsă în anul 1802, este reparată de negustorul Ion Băluţă. Din alte două pisanii aflate în interiorul bisericii, aflăm că aceasta a necesitat alte două reparaţii în cea de-a doua jumătate a secolului al XIX- lea, cea mai însemnată fiind executată în anul 1862.
Cu acest prilej a suferit modificări ca formă şi dimensiuni, prin desfiinţarea a două turle mici şi înlocuirea lor cu una singură, clopotniţă, deasupra intrării, iar bolta centrală astupată prin rotunjire. De la a doua reparaţie din anul 1895, a rămas pisania care atestă că „Această sfântă şi Dumnezeiască biserică fondată la anul 1768 de Ştefan Cojocariu din Craiova şi soţia sa şi Ion Starostea din Craiova, reparată în anul 1862 de Vasile Suditu şi Sofia Cazan şi alţii.
În anul 1895, August 25 reparat din nou cu bani ce biserica avut ca fond cu stăruinţa d-lor Ep. Vasile Suditu, Teodor Cazan, preotu Marin Stănescu şi dascălu Radu Drosu.“
Rămâne o enigmă că această ultimă pisanie ce reia istoricul bisericii, nu aminteşte nimic de reparaţia făcută de negustorul Ion Băluţă după anul 1802. Reparaţiile ulterioare din anii 1926, 1931 şi 1939 au dus la repunerea în valoare a unor sculpturi în piatră care încadrează intrarea bisericii şi ferestrele acesteia. Pictura din 1862 acoperă fresca originală, dar este o pictură de o deosebită valoare artistică, cu tablouri foarte expresive, încadrate cu chenare ingenioase şi foarte frumos colorate.
Biserica „s-a împodobit din nou“ în anul 1974, iar în anii 1998-1999 „s-a restaurat pictura interioară [..], s-a zugrăvit exteriorul, s-a vopsit acoperişul şi s-a împodobit biserica“. Preotul paroh al acestei biserici este Dinu Ion.
Biserica Sfântul Ioan Botezătorul a fost inclusă în lista monumentelor istorice.
<obiectiv>1583, Biserica Sfântul Vasile, Caracal
Biserica Sfântul Vasile a fost ctitorită de către Costache Greceanu, mare medelnicer, soția sa și jupân Constantin curelarul. Prima datare istorică a lăcașului este din 1829.
Biserica a fost rezidită în anul 1870. Alte reparații au fost realizate în 1924 și 1936. De asemenea, în urma cutremurului din 1977 s-a făcut reparația interioară și exterioră. În 1980 s-a reînvelit cu tablă, iar în anii următori a fost restaurată pictura. Ultimele reparații au fost realizate în 2007, 2008 și 2010.
Sfântul Vasile, episcopul Cezareii, este unul dintre cei mai importanți părinți ai bisericii ortodoxe și unul
 
dintre cei mai mari teologi creștini. S-a născut în Pont în jurul anului 329 și a murit în Cezarea în ziua de 1 Ianuarie 379.
Provenea dintr-o familie creștină binecunoscută, tatăl său Sfântul Vasile cel Bătrân a fost un renumit învățător în Pont, iar sora sa Macrina și fratele său Grigore din Nyssa au devenit de asemenea sfinți. Sf. Vasile a studiat la Cezarea, la Constantinopol și Atena, remarcându-se încă de tânăr prin profunde cunoștințe în filosofie, astronomie, geometrie, medicină și retorică. La Atena a legat o strânsă prietenie cu Grigore de Nazianz, care a fost întotdeauna impresionat de inteligența și spiritul său profund. Sf. Vasile a devenit apoi un strălucit profesor în NeoCezarea.
Sub influența sorei sale Macrina, Vasile se apropie mai mult de biserică, iar episcopul Cezareii, Dianius, care îl aprecia deosebit de mult, îl încurajează să accepte o slujbă bisericească. În căutarea căilor spre perfecțiune, Vasile vizitează multe mănăstiri din Egipt, Siria, Palestina și Mesopotamia. La întoarcerea în Pont, el înființează o mănăstire pe malul Iris-ului. Scrierile sale din acea perioadă pun bazele vieții monahale sistematice și de aceea Sf. Vasile este considerat părintele monahismului oriental.
După moartea lui Dianius, Eusebius devine episcop și care la rândul său încearcă să-l convingă pe Vasile să devină preot, și în cele din urmă îi oferă o înaltă slujbă în cadrul episcopiei, care îi dă ocazia să-și arate în plenitudine deosebitele sale calități spirituale și intelectuale.
El începe o aprigă polemică împotriva arianismului și a altor mișcări eretice. La 14 iunie 370, Sf. Vasile este ales episcop al Cezareii, cel mai important susținător al său fiind Grigore Nazianzus. În această înaltă funcție, el era totodată Mitropolit al Cappadociei și Exarh al Pontului, autoritatea sa întinzându-se între Balcani, Mediterană, Marea Egee și până la Eufrat. El a depus un enorm efort la organizarea bisericii și a luptat pentru drepturile clerului, totodată punând un mare accent pe temeinica pregătire canonică și spirituală a preoților.
O mare atenție a acordat Sf. Vasile păturii sărace și a celor oprimați, inițiind nenumărate acte de caritate. Sf. Vasile moare în anul 379, iar la înmormântarea sa participă un imens număr de creștini, evrei, păgâni, localnici și străini, ca dovadă a marii sale popularități.
Sf. Vasile este serbat pe data de 1 ianuarie și deasemenea pe 30 ianuarie împreună cu Sf. Ioan Gură de Aur (Chrysostom) și Sf. Grigore (Nazianzus) (Sfinții Trei Ierarhi - sărbătoare hotărâtă în 1081 de către Ioan Patriarhul Constantinopolului în memoria acestor trei mari sfinți și teologi ortodocși).
<obiectiv>1584, Biserica Toți Sfinții, Caracal
Unul dintre cele mai vechi monumente de arhitectură din Caracal este Biserica Toţi Sfinţii. De dimensiuni modeste, dar prezentând interesante elemente arhitectonice, biserica atrage atenţia şi trezeşte curiozitatea tuturor vizitatorilor.
În pisania scrisă cu frumoase litere chirilice deasupra uşii de la tindă, se spune că: “s-au zidit de dumnealui postelnicul Stoica Boruzescu ... la leat 1818 iunie 22 s-au început de zidit şi s-au isprăvit în septembrie.” Inscripţia dă ca an al construcţiei, deci anul 1818. Caracteristicile arhitectonice, însă, duc neapărat spre o epocă mult mai veche şi anume
secolul al XVll-lea sau chiar secolul al XVl-lea.
Biserica, cu ziduri foarte groase şi ferestre mici, cu zăbrele de fier, a fost o construcţie fortificată, folosită de localnici în împrejurări grele.
 
În anul 1818, postelnicul Boruzescu se pare că a efectuat o reparaţie generală pentru că nu putea să o construiască în timpul atât de scurt, indicat în pisanie.
Forma monumentului este aceea de cruce. La intrare se află un mic pridvor, care este o adăugire târzie, de la începutul secolului al XX-lea, după cum este şi turla. Tinda, de dimensiuni foarte mici, are plafonul în formă de calotă, sprijinită pe patru arcuri.
Pronaosul este despărţit de tindă printr-un zid dublu, care la înălţimea balconului, rezervat corului, prezintă o intrare cu o scară plasată între cele două laturi ale zidului.
Naosul şi altarul au plafoanele în formă de calote, sprijinite pe arcuri, ca şi tinda. Tâmpla, construită din cărămidă, este prevăzută cu două intrări în loc de trei, cum au de obicei toate bisericile.
În exterior biserica are elemente decorative, formate din brâuri, ocniţe şi pictură murală. Pictura exterioară înfăţişează chipuri de sfinţi, prooroci.
Sfântul, slăvitul, biruitorul Mare Mucenic Hristofor din Lichia, “purtătorul lui Hristos” este un sfânt mucenic din secolul al III-lea. Este considerat ocrotitorul călătorilor. Biserica ortodoxă îl prăznuiește pe 9 mai.
Potrivit traditiei ortodoxe, Sf. Hristofor era un bărbat foarte înalt, de o forță neobișnuită, care își câștiga pâinea ajutând oamenii să treacă un râu învolburat purtându-i în spinare.
În tinda bisericii, în partea stângă, se află un mormânt, acoperit cu o frumoasă lespede de marmură roz. Este mormântul lui Ioan Dumitriu, deputatul oraşului Caracal, în divanul Ad-hoc. În anul 1857 constituindu-se în Caracal un comitet al Unirii, Ioan Dumitriu a fost împuternicit să meargă la Bucureşti şi să susţină Unirea celor două Principate: Moldova şi Ţara Românească.
<obiectiv>1585, Bust Toma Rușcă, Caracal
Ideile cooperatiste au pătruns în România, via Occident, în prima jumătate a secolului al XIX-lea.
În 1845, Costache Bălcescu, economist şi om politic, fratele mai mare al lui Nicolae Bălcescu, a publicat broşura “Proiect pentru o casă de păstrare şi împrumutare”, prima încercare cunoscută în ţara noastră pentru înfiinţarea unei case de economii şi credit. Primele cooperative de credit au apărut în a doua jumătate a secolului al XIX-lea, adoptând sistemele germane Raiffeisen şi Schulze - Delizsch.
Mişcarea cooperatistă a debutat la oraşe sub forma caselor de economii, a asociaţiilor cu caracter privat, de credit cooperatist. Printre primele cooperative de credit apărute, alături de cele urbane, sunt și cele create la sate sub denumirea de cooperative de credit satești sau bănci satești. În mediul rural, ideea cooperaţiei moderne a fost introdusă de Ion Ionescu de la Brad (1818 - 1891), economist, statistician, agronom şi om politic. În 1851 se înființează prima bancă populară din Ardeal, în ținutul Bistriței.
„Înfrațirea” a luat ființă în Brăila la 27 octombrie 1855, iar în Bucureşti,
la 24 august 1854, a luat ființă „Casa de ajutoare și prevenire a lucrătorilor tipografi”. Tot la București, la 1 octombrie 1870, P.S. Aurelian, cu sprijinul a 20 de
profesori, a pus bazele Societăţii de economie și credit „Economia”.
Dintre promotorii mişcarii cooperatiste, se remarca în mod deosebit Spiru Haret, savant, sociolog, pedagog, matematician şi om politic, considerat ctitorul băncilor populare cooperatiste, și Ion Ghica, pentru perioada de început.
În perioada 1891-1902, apariţia a numeroase societăţi cooperative de credit, denumite şi “bănci populare săteşti” marchează afirmarea mişcarii cooperatiste în România.
Însă nu toţi românii erau de acord cu impulsionarea cooperaţiei. Unul dintre promotorii care a plătit cu viaţa a fost învăţătorul Toma Ruşcă din Vădăstriţa, Olt, pe atunci judeţul Romanaţi.
 
Toma Ruşcă a fost înjunghiat mortal în noaptea de Crăciun a anului 1909, când se întorcea acasă de la sediul băncii populare “Frăţia”, pe care o înfiinţase în 1904.
<obiectiv>1586, Casa Memorială Iancu Jianu, Caracal
Masivă şi având o formă deosebită stil culă boierească, casa a fost construită probabil de paharnicul Costache Jianu, tatăl lui Iancu, pe la sfârşitul secolului al XVIII-lea, fiind o construcţie cu parter, etaj şi o pivniţă. Parterul are podeaua sub nivelul solului cu circa 20 de centimetri şi este format din trei camere de dimensiuni modeste, probabil bucătărie şi spaţii de depozitare a alimentelor, intrarea principală având uşi masive de stejar cu balamale din fier
lucrate manual de fierarii vremii. La etaj sunt trei camere de locuit şi un cerdac închis cu geam care este orientat spre nord, la fel cu intrarea principală a casei. Pivniţa este prevăzută cu creneluri în peretele dinspre sud şi ferestre mici, probabil folosite în cazul unui asediu. Ansamblul monumental cuprinde casa, dependinţele casei şi bordeiul.
În această casă şi-a petrecut o parte a vieţii Iancu Jianu, o personalitate a istoriei Caracalului, provenit dintr-o familie de boieri mijlocii ai cărei membri au îndeplinit diferite funcţii atât pe lângă domnie, cât şi în administraţia locală a judeţului.
Iancu era cel mai mic din cei patru copii ai paharnicului Costache Jianu. S-a născut la Caracal în anul 1787. Caracter puternic, la vârsta de 23 de ani, Iancu Jianu devine haiduc şi luptător pentru dreptatea celor necăjiţi. Se spune că ar fi jurat în faţa preotului Antonie Bazaclin-Zugravul de la mânăstirea Surpatele (unde era stareţă Agapia Jianu, sora mamei Jienilor), să lupte până la moarte împotriva „ciocoilor de neam fanariot“ ce asupreau poporul român.
Avea calităţi de bun călăreţ şi trăgător, iar ca înfăţişare, Ion Ghica îl descria ca fiind „un om scurt, îndesat, rumen la faţă, roş şi cu mustaţă deasă şi scurtă“, îmbrăcat cu „dulamă, pantaloni şi scurteică, pe cap şapcă, la brâu pistoale şi un cuţit cu prăsele de os şi puşcă în cumpănă în mâna dreaptă“. Timp de şapte ani a fost arestat de mai multe ori şi tot de atâtea ori eliberat, de fiecare dată scăpând nepedepsit, deoarece fraţii săi îi obţineau iertarea. A fost participant activ, cu gradul de căpitan în oastea lui Tudor Vladimirescu din anul 1821. În anul 1823 se retrage la conacul din marginea comunei Fălcoiu, stingându-se din viaţă la 14 decembrie 1842, la vârsta de 55 de ani.
Este înmormântat la Caracal, iar în zidul bisericii „Adormirea Maicii Domnului“, ctitorie a Jienilor, se află încastrată placa funerară a lui Iancu Jianu.
În anul 1949 casa lui Iancu Jianu era încă locuită, ultimul propietar fiind Gică Dobruneanu. Astăzi, după reconstrucţia începută în iunie 1957, casa are trei intrări, din care una către pivniţă.
Devenită după reconstrucţie, secţia memorială „Iancu Jianu“ a muzeului Romanaţiului, ce a fost inaugurată la 29 septembrie 1959, casa în sine şi piesele valoroase pe care le cuprinde în inventar (călimara şi penelul, pistoale cu cremene, flinta, chimirul, bota de apă, obiecte personale, piese de mobilier şi obiecte de uz casnic, fotografii şi documente ale familiei Jienilor), ilustrează convingător modul de viaţă şi frământările sociale de la sfârşitul secolului al XVIII-lea şi începutul secolului al XIX-lea.
În curte a fost adusă din marginea Caracalului „Crucea Jienilor“, realizată din două blocuri de piatră calcaroasă de munte, unul pentru piuă, iar al doilea pentru crucea propriu zisă. Pe faţa crucii se văd urmele unei inscripţii şterse de vreme, încât nu se mai poate citi nimic. În partea de jos lângă piuă se mai poate desluşi anul în care a fost realizată: 1844.
 
<obiectiv>1587, Casa Nicolae Titulescu, Caracal
Construită între 1890-1893 de către un negustor caracalean, Florea Niculescu, cunoscut şi apreciat în epocă, după planurile arhitectului Iulius Mariani, cu sprijinul inginerului Ernest Gesner.
Prin anii 1910-1911, Florea Niculescu dând faliment, casa devine proprietatea Băncii de Credit Urban.
În 1912, marele diplomat român Nicolae Titulescu devenea deputat al judeţului Romanaţi – azi parte a judeţului Olt – din partea Partidului Conservator Democrat, condus de Take Ionescu. Pentru a fi ales în acest colegiu, Titulescu trebuia să deţină o locuinţă aici. La sfatul liderului local al partidului, Pavel Brătăşanu, care a intuit cariera de diplomat şi politician a tânărului său coleg, Nicolae Titulescu şi-a achiziţionat, în 1910, o locuinţă în oraşul Caracal (Olt), atunci capitala judeţului Romanaţi.
Conform plăcii fixate pe unul din pereţii casei, se vede că ea a aparţinut marelui diplomat timp de 14 ani, din 1910 până în 1924. După ce Titulescu părăseşte Caracalul şi Romanaţiul, fiind chemat în alte funcţii importante, casa se află în proprietatea institutorului Petre Tudoran, până în 1930, când este cumpărată de fostul liceu de fete şi transformată în internat. Din anul 1948, a fost reşedinţa Casei de Copii din Caracal, iar în prezent aici funcţionează Agenţia Locală de Ocupare a Forţei de Muncă. Arhitectul Iulius Mariani a conceput-o în stilul barocului târziu, cu predominarea
asimetriei în ornamentaţia exterioară şi în dispunerea clădirilor. Orientată spre răsărit, casa are două corpuri, cu două faţade ce au o ornamentaţie bogată, ferestrele având ancadramente şi frontispicii. În colţul de nord-est, se afla un mic cerdac închis, cu geamuri colorate, prinse în grile de fier, cu decoraţiuni geometrice.
Dacă exteriorul îşi păstrează forma originală, interiorul a suferit transformări la plafon, unde pictura a fost acoperită cu var sau vopsea.
Nicolae Titulescu, care a trăit între 1882-1941, a fost diplomat, jurist, profesor şi unul dintre cei mai mari oameni politici români, în repetate rânduri fiind ministru al Afacerilor Străine. De asemenea, Titulescu a fost preşedinte al Ligii Naţiunilor (1930 şi 1931) şi membru titular al Academiei Române. În noiembrie 1912, Nicolae Titulescu se înscrie printre candidaţii pentru Camera Deputaţilor la Tribunalul judeţului Romanaţi. Prefectura a înaintat la Bucureşti, pe 5 noiembrie 1912, lista candidaţilor la colegiul I de Cameră, unde, din partea Partidului Conservator Democrat, figurau Nicolae Titulescu şi Pavel Brătăşanu, iar din partea Partidului Liberal – Dimitrie Şuculescu şi Theodor Popescu. Pe 8 noiembrie, Nicolae Titulescu este ales deputat în noul Parlament.
<obiectiv>1588, Clubul Copiilor, Caracal
La 1 septembrie 1954 s-a înfiinţat “Casa Pionierilor”, în apropiere de casa memorială Iancu Jianu, menită să modeleze sufletele copiilor, să le dezvolte aptitudinile şi abilităţile, talentele, să le
  
îmbogăţească cunoştinţele. Iniţial, a funcţionat cu un număr de 10 cercuri, ulterior în 1970 având 15 cercuri, cu următoarele profiluri: turism, carturi, muzică instrumentală, cineclub, foto, artizanat, teatru, literar, radio, aeromodele, rachetomodele, navomodele, artă plastică, dansuri populare, electrotehnică. După 1990 a căpătat denumirea de PALATUL COPIILOR ŞI ELEVILOR, modificându-se în acelaşi timp structura şi denumirea catedrelor. În prezent palatul are 11 catedre: Informatică, Navomodele, Construcţii Electronice, Karting, Creaţie Vestimentară, Tenis de masă, Muzică vocal-instrumentală, Pictură, Jurnalism-ziaristică, Cultură şi Civilizaţie franceză, Dans modern. În această perioadă copii implicaţi în activităţile extraşcolare au obţinut numeroase premii şi trofee la concursurile judeţene şi interjudeţene în specialitatea catedrelor.
Marius Bunescu a fost un pictor român, organizator al Muzeului Național de Artă, directorul Muzeului Anastase Simu.
Personalitatea lui Marius Bunescu impresionează prin aportul pe care l-a adus vieții artistice românești, atât în planul creației, ca pictor și grafician, cât și în plan administrativ, ca fondator și director al unor muzee și galerii bucureștene. Își petrece primii 20 de ani din viață fără a avea un contact efectiv cu pictura, fiind autodidact într-o perioadă în care încearcă mai multe meserii, de la contabil la desenator tehnic. Primele lecții de pictură și desen le primește la Constanța, între 1904 și 1906, de la Dimitrie Hârlescu. Acesta îl îndrumă către aprofundarea studiilor în Germania, unde se va înscrie, în 1906, la cursurile Academiei Regale din München, asemenea tuturor celor care reprezentau promisiuni pentru arta românească: Luchian, Gheorghe Petrașcu, Theodor Pallady, Iosif Iser, Octav Băncilă, Tonitza, Samuel Mützner, Cecilia Cuțescu-Storck, Ipolit Strâmbu și alții. Aici îl cunoaște pe Hermann Groeber, cu care va studia pictura și în atelierul căruia își va desăvârși formația. Asimilează impresionismul în varianta sa germană și îl practică o perioadă, dar se eliberează curând de această influență. Tematica de care se simte cu predilecție atras - peisajul orașului și imaginea solidității acestuia - se află în incompatibilitate cu modul în care atmosfera tratată impresionist se interpune clarității subiectului.
Debutează în 1911, la Salonul Oficial din București, cu cinci lucrări pe care le și vinde, iar prima expoziție personală o deschide în 1919, la librăria Minerva. Un an mai târziu, își începe lunga carieră administrativă, primind conducerea Muzeului Anastase Simu, și mai târziu, după moartea colecționarului, a Casei Memoriale Simu.
Perioada interbelică este cea în care înregistrează cele mai însemnate realizări pe plan artistic și totodată perioada în care are loc atingerea unei etape de maturitate în creație. Are o serie de expoziții personale, primite cu entuziasm de către critica de artă și interes din partea mediului colecționarilor, redactează Catalogul Muzeului Simu în 1937, primește Premiul Național de pictură în 1938, iar în 1940 este laureat cu Meritul Cultural în grad de cavaler clasa I-a. În anii de după 1947, Bunescu a continuat pe calea începută înainte, fără a-și transforma stilul pentru a se adapta noilor condiții ideologice impuse artei.
<obiectiv>1589, Conacul Hagiescu, Caracal
Un nume important în spaţiul judiciar al sfârşitului de secol XIX şi începutului de secol XX, Ion Hagiescu-Mirişte a fost dintotdeauna atras de artă. Din colecţia sa impresionantă de obiecte a vrut să înfiinţeze un muzeu, pe care să-l lase moştenire urmaşilor, în Caracal.
Ion Hagiescu-Mirişte a studiat dreptul la Bucureşti şi la Paris, profesând apoi în capitala României şi în Buzău, iar mai târziu, în 1895, s-a stabilit în Caracal, reşedinţa judeţului Romanaţi. A fost prim- preşedinte al Tribunalului Romanaţi până în 1914, când a fost numit consilier la Curtea
 
de Apel din Constanţa. Pasionat de turism şi de artă, Ion Hagiescu-Mirişte a colindat nu numai România, ci şi Europa în lung şi-n lat, culegând din fiecare zonă diverse piese extrem de valoroase, pe care le-a adus la Caracal.
Magistratul a avut în vedere nu numai „dotarea” Caracalului cu un muzeu de artă, pe care îşi propusese să îl realizeze în ultimii ani de viaţă şi să-l lase în grija autorităţilor din Caracal, condiţionându-le să păstreze pentru totdeauna casa ca muzeu. Ion Hagiescu-Mirişte şi-a dovedit încă o dată generozitatea şi preocuparea pentru dezvoltarea culturală a oraşului, prin faptul că dorea să încurajeze şi să susţină financiar tinerii artişti locali, din fondurile obţinute de la vizitatorii viitorului muzeu.
Astfel, aflăm din „Monografia municipiului Caracal” că: „În 1904 şi-a facut testamentul, prin care a lăsat toată averea sa judeţului Romanaţi, cu condiţia ca din aceasta să fie întreţinuţi studenţi cu talent la sculptură, care să studieze în ţară, apoi în străinătate, la Roma sau Paris”.
În „La Revue de Paris” din octombrie 1919, geograful francez Em de Martonne, care avusese ocazia să-l cunoască pe Ion Hagiescu-Mirişte, în călătoria sa de studii în Basarabia, îi face filantropului din Caracal o scurtă caracterizare.
„Adevărat tip de magistrat literat, fericit de a vorbi de Paris, în care se bucura că ar putea reveni după cinci ani de când n-a mai fost aşa curios în materie de teatru şi de roman, de altfel cu totul devotat carierei sale şi plin de importanţa misiunii sale. Şi-a iubit oraşul şi concetăţenii şi le-a lăsat casa şi bogata lui colecţie artistică pentru un muzeu. Era un om stilat şi stiliza totul”, notează geograful.
„S-a stins din viaţă în mai 1922, fără a-şi vedea dorinţele împlinite. Bunurile au trecut în proprietatea statului, în clădirea care urma să devină muzeu au fost instalate birouri, iar moştenitorii săi legali nu s- au îngrijit de colecţii, depozitându-le în dependinţe necorespunzătoare, de unde, din cauza unui incendiu, o parte au fost transferate în subsolurile caselor Chintescu”, mai spun autorii monografiei reşedinţei fostului judeţ Romanaţi.
În 1949, când la Caracal s-a înfiinţat Muzeul Romanaţiului, 27 de tablouri din colecţia lui Hagiescu- Mirişte, semnate N. Dărăscu, Dupont, N. Grimani, O. Obedeanu, Ambrosini, Uberti şi alţi artişti plastici renumiţi, au fost expuse aici. Acestea sunt singurele obiecte de artă care s-au mai păstrat din colecţia magistratului, un mare număr de tablouri fiind înstrăinate, multe picturi, sculpturi fiind distruse ori pierdute.
<obiectiv>1590, Judecătoria Caracal, Caracal
Până în anul 1896 Tribunalul Romanaţi funcţiona în sediul Prefecturii. Devenind neîncăpător autoritățile locale au luat hotărârea să contruiască un sediu al justiţiei. Construcţia a fost ridicată în stilul neoclasic pentru ca funcționa ca Palat de Justiţie. S-a mărit prin noua construcţie ce i s-a adăugat în anul 1927 pentru Curtea de Juraţi și pentru secţia a doua a tribunalului.
În această clădire au funcţionat cele două secţii ale Tribunalului Romanaţi, Secţia I-a şi Secţia a II-a, Secţia Tutelară, Parchetul Romanaţi şi Portărei. Informaţii despre activitatea judecătorească în perioada 1896-1928
ne furnizează monografia judeţului Romanaţi din 1928. Potrivit acestei monografii în perioada menţionată au funcţionat ca prezidenţi (preşedinţi) şi prim-prezidenţi (prim-preşedinţi) Victor
 
Antinescu, Ion Hagiescu-Mirişte, Ion Stănescu-Buzău, Mircea Căpitănescu, Eugen Mărculescu. Secţia I-a a Tribunalului Romanaţi era condusă de prim-preşedintele Eugen Mărculescu, având ca judecător de şedinţă pe Ion Georgescu, cu grad de preşedinte şi pe Ion Anastasiu, ca judecător supleant pe Toma G.Veleanu, iar la cabinetul 1 Instrucţie pe Petre Mihail, cu grad de preşedinte.
Secţia a II-a a Tribunalului Romanaţi, a fost condusă de N. Bărbulescu, preşedinte, iar ca judecători de şedinţă Stefan Constantinescu, cu grad de preşedinte şi Gheorghe Marinescu, judecător supleant, T. Ronea, iar cabinetul 2 intrucţie îl avea pe T. Cristea. Secţia tutelară îl avea judecător de şedinţă pe Dimitrie Dăbuleanu.
Ştefan Ricman precizează în Monografia Romanaţiului că la Palatul de Justiţie, în sala paşilor pierduţi se afla fixată, în zid o placă de marmură neagră cu următoarea inscripţie: „Cinste şi recunoştinţă eroilor avocaţi şi magistraţi din Romanaţi căzuţi pe câmpul de onoare în războiul din 1916-1918, pentru întregirea neamului“ şi îi menţionează ca eroi pe Vasile V. Suditu judecător de şedinţă, căpitan de rezervă, Teodor Băloi judecător de ocol, locotenent de rezervă, Ion P. Dumitrescu judecător de şedinţă, locotenent de rezervă şi avocaţii Nicolae I. Celarianu, Emilian Georgescu, Teodor Crâşmaru, Teodor Dobrotescu, sublocotenenţi de rezervă.
În cadrul Tribunalului Romanaţi în 1928 funcţiona, Judecătoria Mixtă Caracal, avându-i ca judecători pe C. Marinescu, C. M. Oprescu, ajutor judecător pe N. Alexandrescu şi grefieri pe A.Marin şi P.Ţencu şi Judecătoria Rurală Caracal având judecători pe Ion P. Dacian cu grad de preşedinte de tribunal, C. P. Dumitrescu, ajutor de judecător şi grefieri pe P. Ştefan Constantin şi D. Dumitrescu. Instaurarea regimului comunist a adus modificări în sistemul judecătoresc. În 1950 Tribunalul Romanaţi devine Tribunal de Raion, iar după desfiinţarea Judeţului Romanaţi, în 1968, Judecătoria Caracal intră în subordinea Tribunalului Olt.
În 1956 clădirea a fost preluată de Sfatul Popular Raional și transformată, mai întâi în Palat al Culturii, apoi în sediu pentru diverse instituții. Din palatul de justiţie, Judecătoria și-a mutat sediul până în 1995.
În anul 1995 prin hotărâre judecatorească, a fost redobândită de Ministerul Justiției. Între anii 1997- 2000, aici au fost executate ample lucrări de consolidare și reparații capitale. În anul 2000 Judecătoria Caracal și-a recăpătat sediul.
<obiectiv>1591, Monumentul Eroilor, Caracal
Monumentul Eroilor, opera sculptorului Ioan Schmidt, din Bucureşti, este terminat la sfârşitul anului 1926 şi a fost inaugurat în ziua de Înălţare, 2 iulie, Ziua Eroilor din anul 1927. Este format din trei grupuri statuare din bronz, aşezate pe un soclu din piatră adusă dintr-o carieră din Munţii Apuseni. Placa din faţa monumentului purta următoarea inscripţie:
„S-a ridicat acest monument în al XI-lea an de glorioasă domnie a M.S. Regelui Ferdinand I, anul mântuirii 1925, pentru a preamări de-a pururi avântul eroilor romanaţeni, cari prin jertfa supremă au contribuit la desrobirea fraţilor ardeleni, bucovineni şi basarabeni, înfăptuind visul de veacuri al întregirii hotarelor României Mari. / 1916-18-19.“ După cel de-al doilea război mondial, când regimul s-a schimbat, această placă a fost înlocuită cu o alta pe care scrie: „S-a ridicat acest monument în anul 1925, pentru a aminti de- a pururi avântul eroilor romanaţeni, care au contribuit prin jertfa lor supremă la dezrobirea fraţilor ardeleni de sub jugul monarhiei austro-ungare, pusă în slujba imperialismului german cotropitor, înfăptuind visul de veacuri al întregirii hotarelor României“.
 
Pe trei plăci de bronz sunt înscrise numele ofiţerilor romanaţeni „eroi morţi pe câmpul de luptă, pentru patrie, în timpul războiului 1916-19“.
Participarea României la Primul Război Mondial cuprinde totalitatea măsurilor și acțiunilor de ordin politic, diplomatic și militar desfășurate de statul român, singur sau împreună cu aliații, între 28 iulie 1914 și 11 noiembrie 1918, în vederea atingerii scopului politic principal al participării la război - realizarea statului național unitar român.
Din punct de vedere al statutului de beligeranță, România a fost pe rând: țară neutră în perioada 28 iulie 1914 - 27 august 1916, țară beligerantă de partea Antantei în perioada 27 august 1916 - 27 noiembrie 1917, în stare de armistițiu în perioada 27 noiembrie 1917 - 7 mai 1918, țară necombatantă în perioada 7 mai1918 - 9 noiembrie 1918, țară beligerantă de partea Antantei în perioada 9 noiembrie 1918 - 11 noiembrie 1918.
În august 1916, România primește un ultimatum să decidă dacă dorește să se alăture Antantei „acum ori niciodată”. Sub presiunea cererii ultimative, guvernul român acceptă să intre în război de partea Antantei, deși situația de pe fronturile de luptă nu era dintre cele mai bune.
România a intrat în lupta într-un moment defavorabil. Se apreciază că, dacă ar fi intrat în război de partea Antantei în 1914 sau 1915, s-ar fi putut evita cucerirea Serbiei. La începutul anului 1916, românii ar fi putut sprijini Ofensiva Brusilov. Cauza principală a întârzierii intrării în război a României a fost neîncrederea cvasigenerală a liderilor politici și militari români în Rusia.
<obiectiv>1592, Monumentul Recunoștinței, Caracal
Monumentul Recunoștinței din Caracal este dedicat eroilor care au luptat în operațiunile din Est și din Vest în perioada 1941 – 1945 și veteranilor de război care au fost implicați în eliberarea pământului românesc.
Monumentul a fost ridicat de către Consiliul Local și Primăria Municipiului Caracal la inițiativa filialelor locale ale Asociației Naționale a Veteranilor de Război, Uniunii Naționale a Cadrelor Militare în Rezervă și Retragere și Asociației Naționale Cultul Eroilor, fiind inaugurat la 25 octombrie 2004.
După o perioadă de neutralitate de mai bine de un
an (în decursul căreia Regatul României a permis evacuarea guvernului, tezaurului și forțelor poloneze spre Egiptul britanic, dar a pierdut importante teritorii în profitul aliaților de atunci ai Germaniei naziste, anume URSS, Ungaria și Bulgaria), România își schimbă alianțele odată cu sosirea la putere a lui Ion Antonescu. Se aliază cu Puterile Axei în octombrie 1940 și intră în război de partea acestora în iunie 1941, în scopul de a recupera măcar teritoriile răpite de URSS : Basarabia, Bucovina de Nord și Ținutul Herței. După trei ani și două luni de campanii militare împotriva URSS, care duc armata română până în stepa din nordul Caucazului și înapoi, la data de 23 august 1944, armata sovietică fiind deja în Moldova de nord încă din luna martie, Regele Mihai I își dă acordul pentru înlăturarea prin forță a mareșalului Antonescu dacă acesta va refuza semnarea armistițiului cu Națiunile Unite. În urma refuzului net al lui Antonescu, Regele Mihai l-a destituit și l-a arestat, iar România a trecut de partea Aliaților. Participarea României la cel de-al Doilea Război Mondial s-a caracterizat, așadar, prin două campanii: cea din est pentru eliberarea Basarabiei și Bucovinei, pierdută, și cea din vest pentru eliberarea Transilvaniei, câștigată. La încheierea războiului, pe planul diplomatic, doar participarea de partea Axei a fost luată la socoteală și România a semnat Tratatul de pace de la Paris (1946) ca stat dușman
învins.
Semnarea Convenției de armistițiu a avut loc, la Moscova, la 12 septembrie 1944, care declară România o țară înfrântă în război, consacră anexiunile sovietice din 28 iunie 1940 și impune plata
 
unor despăgubiri de război către URSS, în valoare de 300 milioane de dolari, urmând a fi achitate în decurs de șase ani, în produse petrolifere, lemnoase etc. A fost declarat nul Arbitrajul de la Viena ''Transilvania sau cea mai mare parte a ei'' revenind României.
Cu un efectiv total de peste 560.000 de militari, din care au murit peste 169.822, Armata Română, care a parcurs peste 1.700 kilometri de la Marea Neagră până în cadrilaterul Boemiei, a eliberat până la 12 mai 1945, peste 200.000 de kmp de sub ocupația străină (România, Ungaria, Cehoslovacia și Austria), a traversat prin lupte grele circa 20 de masivi muntoși, a forțat 12 cursuri mari de apă și a eliberat peste 3.821 de localități, dintre care 53 de mari orașe. Ostașii români au provocat inamicului pierderi echivalând cu 15 divizii.
<obiectiv>1593, Muzeul Romanațiului, Caracal
Ideea înfiinţării unui muzeu în oraşul nostru a apărut în a doua jumătate a secolului al XIX-lea, când vestigiile romane de la Romula au intrat în circuitul preocupărilor unor arheologi de seamă ai vremii. În lucrarea lui Alexandru Odobescu „Antichităţile judeţului Romanaţi“ publicată în anul 1877, se vorbea despre nenumăratele vestigii ale trecutului descoperite în judeţul Romanaţi şi definea „caracterul anticar al unuia din judeţele cele mai interesante ale ţării“. Multe piese de
valoare descoperite pe teritoriul judeţului au intrat în colecţii particulare, s-au pierdut, ori au luat drumul străinătăţii.
Mai târziu, în anul 1900, magistratul caracalean Ion Hagiescu-Mirişte, intelectual cu pregătire multilaterală şi mare iubitor al artelor plastice, a cumpărat o casă pe strada Crinului şi a amenajat-o în vederea expunerii tablourilor şi lucrărilor de sculptură. Dorea ca operele de artă achiziţionate să fie vizionate de oameni şi prin aceasta să ajute la formarea educaţiei lor estetice. S-a stins din viaţă în anul 1922, fără a putea să-şi vadă împlinită dorinţa de a se înfiinţa un muzeu în oraşul care-l adoptase cu peste 27 de ani în urmă. Lipsa de preocupare privind cultura şi arta, a conducătorilor de atunci ai judeţului şi oraşului, a făcut ca să nu se poată realiza muzeul. Soţia sa şi moştenitoarele legale, au înstrăinat între timp numeroase lucrări de artă.
La 26 septembrie 1949 a luat fiinţă Muzeul Romanaţiului, muzeu organizat într-o clădire din centrul oraşului, construită în a doua jumătate a secolului al XIX-lea, în care spaţiul de expunere cuprindea două săli, pentru cele două secţii pe care le avea: istorie şi artă plastică. Secţia de istorie avea expuse 65 de obiecte, care constituiau nucleul muzeului. Secţia de artă plastică a preluat 27 de tablouri semnate de N. Dărăscu, C.D. Stahi, O. Obedeanu, N. Grimani, Ambrosini şi alţii, din ce mai rămăsese din colecţia lui Hagiescu-Mirişte.
Muzeul Romanaţiului este organizat pe modelul unui muzeu zonal, reprezentând zona fostului judeţ Romanaţi, cu toată istoria lui plină de evenimente, care au lăsat urme mai mult sau mai puţin vizibile şi care trebuie să fie cunoscute şi de către urmaşi. Astăzi muzeul este organizat pe patru secţiuni: secţia de arheologie-istorie; secţia memorială „Iancu Jianu“; secţia de artă plastică; secţia de etnografie.
Secţia de arheologie-istorie are un patrimoniu de peste 20.000 de piese de mare valoare, unele cu o vechime de peste 6.000 de ani, expuse în opt săli având o suprafaţă de peste 400 metri pătraţi.
Fiecare din cele opt săli ale muzeului are o tematică bine definită şi bogat ilustrată cu imagini, documente, hărţi şi texte de mare valoare, obiecte din diferite materiale şi epoci, costume, uniforme şi arme, opere de artă, toate legate de istoria, viaţa social-economică şi cultura fostului judeţ Romanaţi, traversând perioadele de evoluţie a acestei zone, din paleolitic până în epoca modernă.
În colecţia secţiei muzeului Romanaţiului se află 510 obiecte de inventar, din care peste 460 de tablouri realizate de pictori români şi străini, numeroase sculpturi, picturi pe lemn şi icoane vechi, goblenuri.
 
<obiectiv>1594, Parcul Constantin Poroineanu, Caracal
Această „bijuterie“ a oraşului este lăsată posterităţii de către Constantin Poroineanu, în certificatul său de naştere fiind consemnat anul 1908 şi a rămas peste ani cel mai important obiectiv de arhitectură peisageră din fostul judeţ Romanaţi, actualul judeţ Olt şi unul din cele mai frumoase din întreaga ţară. Executat de arhitecţii peisagişti francezi Pinard şi Rédont, „Parcul de cultură şi odihnă“ are drept model Cişmigiul bucureştean, executat tot după planurile francezilor. Este situat în partea de Vest- Nord-Vest a municipiului, între două vechi şi cunoscute cartiere, Bold şi Protoseni, în apropierea centrului
administrativ.
Se întinde pe o suprafaţă de 25,5 ha, din care circa 16 ha reprezintă vegetaţie, diferenţa fiind ocupată de alei şi monumente de artă, stadion de fotbal şi terenuri de handbal, lac de agrement cu o insulă, amenajat pe cursul râului Gologan şi alte dotări edilitare. Configuraţia terenului a influenţat selectarea speciilor de plante lemnoase şi dispunerea vegetaţiei, iar solul de luncă cu un nivel ridicat al pânzei freatice are un rol important în viaţa acestei adevărate oaze de verdeaţă. Relieful a fost modelat cu inspiraţie, oferind parcului naturaleţe, adâncime şi variaţie, devenind un mediu favorabil adevăratei bogăţii de specii vegetale din care se remarcă: molidul, pinul de Himalaya, pinul negru, chiparosul de mlaştină, ienupărul de Virginia, tuia, arborele vieţii, mahoria (originală din America de Nord), cenuşarul (China).
„Vedetele“ parcului, adevărate rarităţi vegetale sunt: arborele pagodelor (Ginkgo biloba), de aceeaşi vârstă cu parcul, chiparosul de baltă (Taxodium distichum), stejarul brumăriu formă piramidă (Quercus pedun-culiflora, varietatea piramidalis), arborele vieţii (Thuja orientalis), pinul negru (Pinus nigra).
O adevărată axă a parcului, plecând de la monumentul poetului Mihai Eminescu şi oprindu-se în apropierea lacului Obogeanu, este Aleea plopilor, lungă de 1200 de metri, realizată în anul 1913. Cele patru rânduri paralele de plopi aproape seculari având înălţimi ameţitoare, îmbie pe cel venit să se recreeze să o parcurgă recitând ori fredonând „Pe lângă plopii fără soţ“ aparţinând poetului căruia tocmai i se închinase la intrarea pe alee. Tot aici şi-au împărtăşit gîndurile de oameni ai literelor, în lungi plimbări la ceas de seară, doi poeţi prieteni, Haralamb Lecca şi George Coşbuc, sosit în Caracal la invitaţia profesorului Anton Eliade.
În anul 1925, deputatul de Romanaţi I.D. Ianculescu ia iniţiativa turnării în bronz a unui bust al lui Constantin Poroineanu, deoarece până atunci, aşa cum citim în ziarul „Romanaţul“, nr.17 din 5 aprilie 1915, cârmuitorii oraşului, persoane cu „concepţii strâmbe“ şi „suflete mici“ nu găsesc de cuvinţă să-i ridice „un falnic monument“ celui care şi-a lăsat toată averea (trei milioane de lei) oraşului Caracal, „îndemnat de iubirea care în tot timpul a purtat-o pentru fiii Romanaţului, unde foarte mulţi ani a fost reprezentantul lor în Sfatul ţării.“ (Testament Constantin Poroineanu)
Soclul cu bustul în bronz al „marelui filantrop şi om de bine“ a fost înălţat în anul 1928 în locul unde în prezent se află monumentul „EVOCARE 1848“. După anul 1945 bustul a fost distrus, fiind refăcut de reprezentanţii municipalităţii în anul 2008 şi amplasat pe latura de sud la intrarea principală a parcului.
 
<obiectiv>1595, Primăria Caracal, Caracal
 Municipiul Caracal se întinde pe o suprafață de 72 km2 în câmpia cu același nume.
Dacă, în conformitate cu o statistică a anului 1845, Caracalul avea la acea vreme în cele 10 mahalale 952 de familii, deci aproximativ 5.000 de locuitori, recensământul din anul 2002 înregistrează un număr de 36.406 locuitori, din care 2.000 de tineri plecați la studii în țară. Cu mii de ani în urmă se poate spune că a fost o așezare (sat), situată mai târziu pe vechiul drum roman ce lega Sucidava de Romula-Malva. Dovadă stau nuclee de piatră specifice culturii de prund, unelte de silex și ciocane de
piatră cu locașuri de înmănușare descoperite cu ocazia amenajării parcului „Constantin Poroineanu“, fosile animaliere, fragmente de vase pictate și de ceramică reprezentând cultura Vadastra, obiecte de bronz și de fier. Trecerea de la nivelul de așezare rurală la cea de târg, se va face mai târziu, odată cu dezvoltarea agriculturii și a comerțului în această parte a țării, și creșterii importanței drumurilor comerciale ce veneau din Transilvania pe valea Oltului la Dunăre și al Craiovei și Bucureștilor, ce se întretăiau la Caracal. În timp devine oraș-capitală a fostului județ Romanați.
În ceea ce privește numele orașului Caracal, s-au emis două ipoteze:
- Prima este legată de numele împăratului roman Marcus Aurelius Antoninus Caracalla (211-217), care în urma unei campanii împotriva geților, ar fi împroprietărit în anul 215 d.H. o parte din veterani, care au întemeiat o așezare ce i-a purtat numele - Caracalla, cetățenii Romulei primind cetățenie romană și numele de „romanates“;
- Prin a doua ipoteză se presupune că numele așezării a fost atribuit de către cumani în secolele IX-X, acesta fiind Cara-cale (Cetatea Neagră sau Turnul Negru). Poate să fie numai o simplă coincidență în toponimia orașului Caracal. Un argument privind prezența cumanilor pe aceste locuri, este actuala existență în zonă a unor sate purtând denumirea de Comani, Comanca, Comanita. Până în prezent, se acceptă ca primă atestare documentară a localității Caracal, hrisovul emis la 17 noiembrie 1538, la cancelaria de la Târgoviște a domnitorului Țării Românești Radu Voda Paisie (1535-1545), fiul nelegitim al lui Radu cel Mare.
Orasul Caracal a fost ridicat la rangul de în 1994, fiind al doilea municipiu din județul Olt, ca urmare a ponderii pe care o deținea în zonă, atât ca dezvoltare edilitară, cât și ca număr de locuitori, producție industrială și agricolă, calitate a vieții culturale și sportive, zestre spirituală și potențial uman deosebit. Din punct de vedere edilitar, cele patru cartiere de blocuri și cele peste 5.000 de case dispun de alimentare cu apă curentă asigurată din trei surse, apă extrasă prin 63 de foraje, fiecare cu un debit mediu de 10 mc/h și adusă printr-o rețea cu o lungime de peste 37 km. Rețeaua de distribuție, inelară în proporție de 60% se întinde pe mai mult de 88 km.

<obiectiv>1596, Statuia Ceres, Caracal
Statuia Ceres este unul dintre cele mai vechi monumente ale oraşului, operă a unui artist necunoscut. Poartă denumirea de „Ceres“ după numele zeiţei agriculturii şi cerealelor de la romani. Statuia înfăţişează o tânără femeie ce ţine în poalele rochiei flori de câmp, iar pe cap şi în mâna dreaptă, coroniţe din flori.
Pe placa de marmură albă de pe soclul monumentului este scris: „Ceres - zeiţa fertilităţii“.
Monumentul a fost realizat probabil în a doua jumătate a secolului al XIX-lea, când s-a amenajat grădina publică a oraşului, unde a fost instalat iniţial.
Prima atestare documentară a Caracalului, într-un hrisov, datează din 17 noiembrie (XI) 1538.
Situat în câmpia Romanațiului, Caracalul este plin de vestigii care dovedesc locuirea acestui ținut încă din preistorie. Stau dovadă descoperirile arheologice din vremurile paleoliticului, neoliticului și din epoca bronzului. Se află situat între ruinele castrului roman Romula (com. Resca, la nord de Caracal) și ale cetății Sucidava (Corabia). În oraș se află ruinele unui turn care a fost atribuit de folclor împăratului roman Caracalla
(217), de la numele căruia ar proveni denumirea orașului. O altă opinie ar fi că numele orașului provine din limba cumană sau peceneagă: "kara kale" adică cetatea neagră. Moșia Caracalului a făcut parte inițial din imensa avere a familiei Craioveștilor. În 1589, când Mihnea Turcitul a hotărât modul de împărțire a averilor acestei familii, Caracalul a intrat pe seama domnească, creându-se cadrul pentru dezvoltarea urbană. Mihai Viteazul și-a făcut aici o curte domnească și o biserică. Tot Mihai Viteazul a ridicat Caracalul la rang de oraș.
Unirea Principatelor la 1859 are lăsate urme și la Caracal. Deputatul Ioan Dumitriu în Divanul Ad-hoc al acelor ani se află înmormântat în Biserica Toți Sfinții, biserică ctitorită la 1818. În această biserică se află Icoana Sfântului Cristofor – Sfântul cu cap de lup.
În timpul celor două conflagrații mondiale Caracalul s-a evidențiat cu două regimente care s-au acoperit de glorie în lupta pentru țară: Regimentul II Romanați și Regimentul 2 Călărași.
Până la instaurarea regimului comunist în România a fost reședința județului Romanați. Pe 24 noiembrie 1994 Caracalul a fost declarat municipiu.
<obiectiv>1597, Teatrul de Vară, Caracal
Teatrul de vară din Caracal este locația în care se desfășoară o parte dintre evenimentele planificate în cadrul Teatrului Național Caracal, având o activitate constantă în sezonul verii.
Edificiul teatrului din Caracal, construit între 1896-1901 în stil eclectic cu accente neobaroce şi neorenascentiste, impresionează prin masivitatea şi bogăţia sa decorativă.
Teatrul s-a realizat după planurile arhitectului austriac Franz Billek, întocmite
  
la Bucureşti în luna mai 1896. Din câte se ştie, aceasta este singura clădire construită de arh. Billeck în Regat. Antreprenor a fost italianul Spaulenzi Mariani.
Faţadele de nord şi de sud păstrează elemente decorative ale faţadei de est, dar le pune în operă într-un mod diferit. Coloanele angajate devin pilaştri fără capitel, fereastra cu trafor este mărginită de doi mascheroni. Cornişa de coronament se termină cu un fronton triunghiular. Lanternoul peste scările de acces la balcon este din tablă. Clădirea este din zidărie de cărămidă, la ferestre şi la uşi au fost folosite ca buiandrugi şine de cale ferată înguste.
În tratarea spaţiilor interioare, accentul a fost pus pe holul principal. Din arhietip a fost eliminată scara de onoare monumentală. Accesul la balcon se face prin două scări laterale, din piatră. Pictura originală nu s-a păstrat, astăzi interioarele fiind complet repictate. Etajul al doilea are trei ferestre mici şi o cornişă pe console, cu trafor din ipsos cu motive vegetale având ca emblemă lira. Iniţial, pe cornişă erau patru statui ce reprezentau muzele: Caliope, Eutherpe, Terpsichore şi Thalia, înlocuite în 1959. (Sursa, Monografia Caracal, Jurnalul Naţional).
Amintim în treacăt pe câţiva dintre artiştii care au înnobilat această scenă: genialul violonist George Enescu a dat mai multe concerte. D-na general Averescu a cântat din gură pentru concerte de binefacere. Apoi: Aristiţa Romanescu, Agata Bârsescu, Sturza, Filotti, Marioara Voiculescu, C. Notara, Brezeanu, Liciu, Soreanu, Lecca, Davila, Demetriad, Bulandra, Creţu, Anestin, Radovici, Manolescu, Storin, Ciprian, George Vraca, Grigore Vasiliu Birlic, Dina Cocea, Tantzi Cocea, Fory Eterle, Aurel Rogalschi, Eugenia Zaharia, Vasile Creţoiu, Ovidiu Rocoş, Remus Comăneanu, Manu Nedeianu etc. În opere şi operete: Băjenaru, Niculescu-Basu, Atanasiu, Nora Marinescu, Tănase etc. Marii savanţi: Iorga, Pârvan, I. Ştefănescu au ţinut conferinţe, precum şi Tache Ionescu, Xenopol, Mircescu, conferinţe politice. Mari figuri ale ştiinţei, literaturii şi artei: Nicolae Iorga, Vasile Pârvan, Xenopol, Octavian Goga, mari politicieni, precum Tache Ionescu, Nicolae Titulescu au conferenţiat pentru propăşirea neamului şi a culturii româneşti, dar şi pentru împlinirea marelui vis dintotdeauna, de a se înfăptui România Mare.
Caracalul are propria trupă de teatru, sub titulatura Teatrul Municipal, cu o activitate neîntreruptă de peste 60 de ani, o trupă de amatori, e drept, dar cu un repertoriu variat sub semnătura unor regizori profesionişti, cu spectacole de teatru pentru toate gusturile şi pentru orice vârstă.
La Teatrul Naţional au loc, anual, Festivalul Naţional de Teatru „Ştefan Iordache”, Festivalul de Comedie al teatrelor neprofesioniste, Festivalul de Teatru şi Film de scurt metraj pentru tineret „fesTin”, permanent stagiunea Teatrului Municipal, spectacole de teatru, de muzică, de divertisment, simpozioane, conferinţe, expoziţii etc.
<obiectiv>1598, Teatrul Național, Caracal
Edificiul teatrului din Caracal, construit între 1896-1901 în stil eclectic cu accente neobaroce şi neorenascentiste, impresionează prin masivitatea şi bogăţia sa decorativă.
Teatrul s-a realizat după planurile arhitectului austriac Franz Billek, întocmite la Bucureşti în luna mai 1896. Din câte se ştie, aceasta este singura clădire construită de arh. Billeck în Regat. Antreprenor a fost italianul Spaulenzi Mariani.
Faţadele de nord şi de sud păstrează elemente decorative ale faţadei de est, dar le pune în operă într-un mod diferit. Coloanele angajate devin pilaştri fără
 
capitel, fereastra cu trafor este mărginită de doi mascheroni. Cornişa de coronament se termină cu un fronton triunghiular. Lanternoul peste scările de acces la balcon este din tablă. Clădirea este din zidărie de cărămidă, la ferestre şi la uşi au fost folosite ca buiandrugi şine de cale ferată înguste.
În tratarea spaţiilor interioare, accentul a fost pus pe holul principal. Din arhietip a fost eliminată scara de onoare monumentală. Accesul la balcon se face prin două scări laterale, din piatră. Pictura originală nu s-a păstrat, astăzi interioarele fiind complet repictate. Etajul al doilea are trei ferestre mici şi o cornişă pe console, cu trafor din ipsos cu motive vegetale având ca emblemă lira. Iniţial, pe cornişă erau patru statui ce reprezentau muzele: Caliope, Eutherpe, Terpsichore şi Thalia, înlocuite în 1959. (Sursa, Monografia Caracal, Jurnalul Naţional).
Amintim în treacăt pe câţiva dintre artiştii care au înnobilat această scenă: genialul violonist George Enescu a dat mai multe concerte. D-na general Averescu a cântat din gură pentru concerte de binefacere. Apoi: Aristiţa Romanescu, Agata Bârsescu, Sturza, Filotti, Marioara Voiculescu, C. Notara, Brezeanu, Liciu, Soreanu, Lecca, Davila, Demetriad, Bulandra, Creţu, Anestin, Radovici, Manolescu, Storin, Ciprian, George Vraca, Grigore Vasiliu Birlic, Dina Cocea, Tantzi Cocea, Fory Eterle, Aurel Rogalschi, Eugenia Zaharia, Vasile Creţoiu, Ovidiu Rocoş, Remus Comăneanu, Manu Nedeianu etc. În opere şi operete: Băjenaru, Niculescu-Basu, Atanasiu, Nora Marinescu, Tănase etc. Marii savanţi: Iorga, Pârvan, I. Ştefănescu au ţinut conferinţe, precum şi Tache Ionescu, Xenopol, Mircescu, conferinţe politice. Mari figuri ale ştiinţei, literaturii şi artei: Nicolae Iorga, Vasile Pârvan, Xenopol, Octavian Goga, mari politicieni, precum Tache Ionescu, Nicolae Titulescu au conferenţiat pentru propăşirea neamului şi a culturii româneşti, dar şi pentru împlinirea marelui vis dintotdeauna, de a se înfăptui România Mare.
Caracalul are propria trupă de teatru, sub titulatura Teatrul Municipal, cu o activitate neîntreruptă de peste 60 de ani, o trupă de amatori, e drept, dar cu un repertoriu variat sub semnătura unor regizori profesionişti, cu spectacole de teatru pentru toate gusturile şi pentru orice vârstă.
La Teatrul Naţional au loc, anual, Festivalul Naţional de Teatru „Ştefan Iordache”, Festivalul de Comedie al teatrelor neprofesioniste, Festivalul de Teatru şi Film de scurt metraj pentru tineret „fesTin”, permanent stagiunea Teatrului Municipal, spectacole de teatru, de muzică, de divertisment, simpozioane, conferinţe, expoziţii etc.
<obiectiv>1599, Farul, Caracal
Farul sau foișorul de foc, un turn înalt, circular, cu o platformă de supraveghere, a fost construit în anul 1901, pe locul curții domnești a lui Mihai Viteazul, lângă Comandamentul de incendiu al orașului, care se afla sub coordonarea primăriei. De acolo, de pe platformă, străjerul privea orașul și dădea alarma, atunci când observa un posibil incendiu. Serviciul de stins focul a funcţionat până în anul 1936, când toate unităţile de pompieri au fost militarizate.
Personalul serviciului de stins incendii număra un comandant, ajutorul acestuia şi 40 de pompieri. Comanda poseda 6 sacale, 2 pompe aspiratoare-respingătoare, un car pentru unelte şi scări, respectiv 22 de cai.
De-a lungul timpului a fost folosit foate mult, din el se văd împrejurimile localităţii, se vede chiar până la o distanţă de 25 km. Totul era observat din acest turn în care stătea un pompier ce dădea alarma dacă vedea fum sau flăcări sau îi anunța pe cei care aveau diverse obligaţii pentru stingerea incendiilor. S-a încercat restaurarea acoperişului şi a foişorului cu geamuri, în urmă cu aproximativ 13 ani.
 
Urma ca aici să fie înfiinţată o secţie a Muzeului Romanaţiului, mai exact Muzeul Pompierilor, o secţie de legătură între administraţia locală, pompieri, muzeu. Scara este în formă de melc, însă este dezafectată şi este periculos în acest moment să urci
Actualmente, clădirea nu mai este folosită, se păstrează ca monument de arhitectură, și o mărturie al unui anumit stadiu de civilizație al societății, iar clădirea Comandamentul de incendiu nu mai există, în locul său se află Sala Polivalentă şi Liceul Teoretic Mihai Viteazul.
La câțiva ani după ce foișorul și-a pierdut utilitatea inițială, când nu mai îndeplinea funcția pentru care a fost construit, în interiorul foișorului a izbucnit un incendiu.
Primele secţii de pompieri militari în judeţul Olt s-au înfiinţat în anul 1925 la Slatina şi în 1936 la Caracal.
Astăzi, Serviciul de Pompieri Caracal se află în subordinea Inspectoratului pentru Situații de Urgență a județului Olt, având numele de Garda nr. 1 de intervenție Caracal.
<obiectiv>1600, Conacul Cezieni, Cezieni
Conacul Cezieni a fost construit la sfârșitul secolului al XVIII-lea aparținând familiei Oteteleșanu.
Minți luminate, mari patrioți și iubitori de cultură națională, boierii Otetelișeni au influențat, aproape fără excepție, istoria acestor locuri, încă de la Radu Otetelişanu, mare postelnic în sfatul domnesc al lui Mihai Viteazul, și până la vestitul Iordache Otetelișanu, învățat, iubitor de artă și filantrop, sau Iancu Otetelișanu, director al Teatrului
Național, primul care a încurajat și sprijinit formarea unui repertoriu în limba română. Otetelişenii sunt o ramură desprinsă din neamul Buzeştilor.
Vistieri, postelnici, conducători sau politicieni, boierii Otetelișeni sunt figuri importante nu numai în istoria Olteniei și în cea națională, dar au avut de jucat roluri semnificative în momente sensibile ale istoriei regionale. Radu Otetelișanu, de pildă, făcea, cândva, parte din delegaţia formată din 12 boieri în frunte cu mitropolitul Eftimie, episcopul de Buzău şi cel de Râmnic, trimisă de Mihai Viteazul de Alba Iulia pentru a obţine sprijin împotriva turcilor.
Ioan (Iancu) Oteteleşanu a fost născut în 1795 și a murit în 1876 în Bucureşti, fiind politician și ministru.
A fost fiul slugerului Constantin Oteteleşanu. Director al Salinelor (avea contract de exploatare a Ocnelor Statului) în perioada 1838-1841, adună o importantă avere.
Ministru al Controlului în perioada 1851-1853, în timpul domniei lui Barbu Ştirbei şi ministru de Finanţe în guvernul Nicolae Kretzulescu (30 ianuarie-11 februarie 1866).
Proprietar al moşiei şi castelului de la Măgurele (lângă Bucureşti), lasă prin testament (19 martie 1876) toată averea sa "pentru ca să servească la facerea unui institut de fete românce cărora li se va da o creştere şi educaţie de bune nume de familie, fără pretenţie sau lux”.
După moartea soţiei sale, Elena, (4 decembrie 1888), neavând urmaşi, este pus ca executor testamentar Ioan Kalinderu, administratorul averii sale, sub îngrijirea Academiei Române.
Casele lui Iancu Oteteleșanu sunt recunoscute în documente oficiale încă de la mijlocul secolului al XIX-lea, acestea fiind pe Podul Mogoșoaiei ceea ce înseamnă Calea Victoriei de astăzi din București.
 
<obiectiv>1601, Biserica Sfântul Dumitru, Cezieni
 Biserica Sfântul Dumitru din Cezieni a fost construită în anul 1849 de către Dumitru Cezianu.
Sfântul Dimitrie a trăit la Tesalonic (Salonic, în Grecia de azi) în vremea împăraților Dioclețian și Maximian (284-305). Provenea din una din cele mai nobile familii din Macedonia și era admirat de toți, nu doar pentru noblețea și frumusețea lui exterioară, ci și pentru virtuțile sale, pentru înțelepciunea și bunătatea sa. Încă din tinerețe a devenit strateg și specialist în arta militară, așa încât în ciuda vârstei lui, a fost numit general al armatelor Tesaliei și proconsul al Greciei de către Maximian Galerius, Cezarul
Greciei și al Macedoniei.
Biruitor în războiul contra sciților, în drum spre Roma, Cezarul Galerius (care tocmai fusese proclamat August pentru partea răsăriteană a Imperiului Roman) s-a oprit la Tesalonic pentru a fi aclamat de popor și a sacrifica zeilor. Câțiva păgâni invidioși din oraș au profitat de această ocazie pentru a se plânge împăratului și a-l denunța pe Dimitrie că este creștin. Mânia împăratului a devenit repede furie, când a aflat că Dimitrie nu doar era ucenic credincios al lui Hristos, dar și predica public credința creștină. Deci a poruncit împăratul să fie prins sfântul și să fie pus într-o temniță umedă din subsolul unei băi publice. Şi lăudându-se împăratul cu un om al lui ce-l chema Lie și îndemnând pe oamenii cetății sa iasă să se lupte cu el - căci întrecea acesta pe toți cei de vârsta lui la mărimea trupului și la putere -, un oarecare tânăr creștin, pe nume Nestor, mergând la Sfântul Dimitrie în temniță, îi zise: "Robule al lui Dumnezeu, vreau să mă lupt cu Lie. Roagă-te pentru mine". Iar sfântul însemnându-l la frunte cu semnul crucii, îi zise: "Şi pe Lie vei birui și pentru Hristos vei mărturisi". Deci luând Nestor îndrăzneală din cuvintele acestea, merse de se lupta cu Lie și-i puse semeția lui jos, omorându-l. De care lucru împăratul rușinându-se, s-a mâhnit și s-a mâniat. Şi fiindcă s-a aflat că Sfântul Dimitrie a îndemnat la aceasta pe Nestor, a trimis ostași și le-a poruncit să-l străpungă cu sulițele pe sfântul în temniță, pentru că a fost pricina morții lui Lie. Şi făcându-se aceasta, îndată marele Dimitrie și-a dat sufletul în mâinile lui Dumnezeu, făcând după moartea sa multe minuni și uimitoare tămăduiri. Apoi, din porunca împăratului s-a tăiat și capul lui Nestor (pomenirea Sfântului Nestor se face la 27 octombrie).
Marele Mucenic Dimitrie este venerat ca fiind unul dintre cei mai mari „sfinți militari”. La scurt timp după moartea sa, mai exact după ce Sf. împărat Constantin cel Mare a acordat libertate creștinismului pe întreg cuprinsul Imperiului Roman, la Salonic a fost ridicată o bazilică chiar deasupra mormântului său. Această bazilică a devenit un mare centru de pelerinaj. După cucerirea otomană (în 1430), bazilica a fost transformată în moschee. A redevenit biserică după recucerirea orașului de către greci (1912), în timpul Primului Război Balcanic. Edificiul paleocreștin original există și astăzi, făcând parte din situl Monumentelor Paleocreștine și Bizantine din Salonic și aflându-se pe lista monumentelor din Patrimoniul mondial UNESCO. Biserica Sfântul Dimitrie din Salonic, sau Hagios Demetrios, adăpostește moaștele Sf. Mare Mucenic Dimitrie, care este și ocrotitorul orașului Salonic.
<obiectiv>1602, Biserica Adormirea Maicii Domnului, Chilia
Biserica Adormirea Maicii Domnului a fost ridicată în anul 1830 în stilul brâncovenesc, fiind una dintre frumoasele biserici de țară din zona Oltului. Lăcașul din Chilia se
 
distinge prin tehnica mixtă în care a fost construită, din zid și lemn. Păstrează picturi exterioare, cuprinse într-o friză sub streașină, în jurul bisericii, și în pridvor, la intrare. În interior se păstrează parțial ansamblul pictat.
Faptele ridicării bisericii sunt redate de pisania sculptată în piatră peste intrare. Monumentul istoric a fost zidit în anul 1830, de logofătul Barbu Popescu și Ion Tufeanu. Pisania are câteva fragmente șterse intenționat, îndeosebi cele în care erau notați anii. Numele domnitorului, cu ajutorul căruia se putea de asemenea data în timp construcția, este la rândul lui șters. Din lucrări mai vechi reținem totuși că biserica a fost ridicată în anul 1830 și înoită la anul 1845. Referințele la schimbarea acoperișului de la 1845 pot surprinde o schimbare în acoperirea interioară și exterioară, probabil ca urmare a cutremurului de la 1838, care a afectat numeroase biserici din zonă.
Pisania, în limba română cu litere chirilice reține următoarele: „Cu ajutoriu sfintei și dă viață făcătoarei Treime ziditus-au această sfântă și d[u]mnezăiască biserică unde să praznuește hramu sf[â]nt[ului] erarh Nicolae și al Adormiri[i] Maici[i] D[o]mnului, sau început din temelie la leat ... și sau prenoit acoperemântu ... și s-au zugrăvit acum la anu 18.. noemvr[i]e 14, au loat săvârșire în zilele ... voivod, prin osteneală și cheltuială numiților acestora: preotu Marin Protopopescu, și d[umnealui] logofătu Barbu Popescu și Ion Gufeanu, cu soțiile lor, și cu fii lor, și mai ajutorând și alți enoriași, și s-au sfințit da sfințiia sa protopop Andrei S.C. ot Dejasti. Florea zugrav ot Auresti supt Vâlcea, Dumitrache z[u]grav ot Peret supt Teleorman".
Constructiv, biserica prezintă o structură mixtă, de zidărie și lemn. Lemnul este aparent în structura acoperișului, la bolțile interioare și la cadrele ferestrelor. În pridvor se poate vedea o cunună de lemn cu goluri de la patru stâlpi de lemn, ce au făcut parte din structura originală a bisericii. Structura pereților este neclară. Pereții sunt fie ridicați din lemn, zidiți pe interior și acoperiți cu mortar pe exterior, fie ridicați în întregime din cărămidă cu ferestre de lemn înglobate în zidărie. Acoperișul de lemn este bine păstrat din secolul 19 și prezintă diagonale caracteristice acoperișurilor grele de paie sau stuf.
Înaintea bisericii stă o clopotniță de lemn pe patru stâlpi cu foișor.
<obiectiv>1603, Muzeul de sculptură sătesc Nicolae Nica, Chilia
Muzeul de sculptură sătesc Nicolae Nica a apărut ca urmare a eforturilor lui Nea Nica la 1 iunie 1979. În anul 1994, Nicolae Nica a fost de acord să doneze statului muzeul pe care l-a creat singur de la zero și unde a adunat obiecte din patrimoniul local în scopul conservării. Prin ceea ce a adunat în cadrul muzeului, Nicolae Nica a contribuit în mod direct la salvarea patrimoniului istoric şi etnografic din nordul judeţului Olt. Nenea Nica, cum era obişnuit să fie strigat, s-a născut la 7 februarie 1917 în satul Chilia din comuna Făgeţelu, judeţul Olt, într-o familie de ţărani harnici, părinţii săi - Marin şi Floarea, oferindu-i ca repere în viaţă cinstea, omenia şi
cultul muncii. Şi-a descoperit dragostea pentru sculptura în lemn datorită tatălui său, care i-a împărtăşit primele secrete ale lemnului. Ulterior, în majoritatea lucrărilor sale, Nicolae Nica a recreat fragmente din lumea satului, cu meşteşugurile şi tradiţiile sale. Meşterul din Făgeţelu a avut, de-a lungul timpului, numeroase expoziţii personale şi a participat la şi mai multe asemenea manifestări de grup, simpozioane sau târguri ale meşterilor populari. Premiile obţinute şi valoarea creaţiilor sale au determinat alegerea sa ca membru de onoare al Academiei de Arte Tradiţionale ASTRA din Sibiu. A fondat Fundaţia Culturală “Nicolae M. Nica”, care s-a preocupat de înfiinţarea unei biblioteci şcolare şi organizarea unor cursuri de arte şi meserii pentru tineri în satul natal Chilia-Făgeţelu: sculptură în lemn, ţesut-cusut.
 
A fost încorporat pentru efectuarea stagiului militar în martie 1939. Calvarul celui de-al doilea război mondial a determinat mobilizarea sa pentru luptă la 29 iunie 1940. A participat direct la Campania din Est având gradul militar de sergent. La 24 noiembrie 1943, cu ocazia luptelor de la Melitopol, a fost declarat dispărut de război; realitatea amară a fost că a căzut prizonier şi a trebuit să lupte pentru viaţă şi demnitate umană în iadul lagărelor ruseşti.
La 25 mai 1948, Nea Nica a fost eliberat din prizonierat şi a revenit în ţară. Între 1959-1962 a urmat cursurile Şcolii Populare de Artă din Piteşti, specializarea sculptură. După 1965 s-a dedicat activităţii de cercetare şi colecţionare a unor vestigii istorice din satul natal. În anul 2006 a fost declarat „Cetăţean de Onoare” al judeţului Olt. Deşi a primit numeroase şi importante oferte pentru a-şi vinde din piese, Nea Nica nu a vândut nici măcar o lucrare pentru că şi-a dorit să înfiinţeze un muzeu, cel care este astăzi Muzeul de sculptură sătesc Nicolae Nica.
<obiectiv>1604, Biserica Sfântul Nicolae, Cilieni
Toți locuitorii comunei Cilieni sunt de religie ortodoxă.
În anul 1774, în Cilieni, sat la acea dată, este menționată existența unei biserici. Ea era construită într-un bordei, amplasat în “săliște”, adică în vatra satului, aflată mai aproape de albia Oltului.
Ca să împiedice intrarea turcilor cu caii în bisericuță și să o pângărească, i-au facut gârliciul cât mai scund. Cu timpul a fost surpată de apele Oltului, s-a făcut o alta tot în bordei pe locul vechi. Conform catagrafiei din 1840, biserica veche din lemn din Cilieni, cu hramul Sfinților Împărați Constantin și Elena, pe care nu se găsește nicio pisanie și nici anul în care a
fost construită. Se cunoaște că a fost ridicată de locuitorii satului. În anul 1847 sătenii au construit din cărămidă biserica de azi. Ea ar fi fost terminată și sfințită la 19 octombrie 1847 și i s-a pus hramul “Sfântul Ierarh Nicolae”. Este așezată în centrul satului în spatele școlii, lângă primărie.
Biserica are formă de corabie și nu are turle. Este lungă de 18 metri și lată de 7 metri. Zidul din caramidă are o grosime de 0,85 metri, are 5 ferestre și sunt dispuse astfel: 2 în pronaos, 2 în naos și 1 în altar. Pictura este cea originală, dar nu este de înaltă calitate.
Sunt remarcabile ca execuție și colorit 3 icoane de lemn din pronaos. Ele le reprezintă pe Iisus Hristos, pe Maica Domnului și pe Sfânta Paraschiva.
Documentele și tradiția orală atestă că biserica a fost făcută de obștia satului. În acea vreme arendașul moșiei Cilieni era Iordache Ceatalopol care nu a contribuit cu niciun ban pentru construirea bisericii, dar neavând cu ce să o termine, satenii l-au rugat să-i împrumute cu 100 de galbeni și el a acceptat. De amintit că acest arendaș avea o moșie la Izlaz, iar casele lui din Craiova erau lângă biserica Sfinții Arhangheli. Era grec precum arată și numele.
Cu privire la data construirii bisericii, izvoarele culese vorbesc de anul 1847, însă documentele scrise prezentate de Sfânta Episcopie a Râmnicului precizează anul 1825. Deci biserica de zis din Cilieni a fost clădită în anii 1825-1827 și ca urmare în anul 2015 Biserica Sfântul Nicolae din Cilieni a celebrat 190 de ani.
Prima atestare documentară scrisă despre așezarea Cilieni datează din 3 ianuarie 1537, de pe vremea voievodului Radu Paisie. De atunci se mai știe că Cilieni era un sat de moșneni. Acest hrisov dovedește documentar că Cilieni, la 3 ianuarie 2016, are o vechime de 479 de ani.
 
<obiectiv>1605, Biserica Adormirea Maicii Domnului, Colibași
 Biserica Adormirea Maicii Domnului din Colibași a fost construită în anul 1859, cu sprijinul preotului Ilie Colibășanu, după cum se regăsește menționat și în pisania bisericii.
Cele mai importante modificări aduse locașului de cult au avut loc în anul 1925, când a fost înlocuită șindrila de la acoperiș cu tablă galvanizată, în 1929 când a fost făcută subzidirea și a fost turnată temelie din beton, dar și renovarea
picturii în anii 1929, 1968 și 1997.
Adormirea Maicii Domnului este sărbătoarea în amintirea zilei în care Fecioara Maria și-a dat obștescul sfârșit. Este prăznuită de ortodocși și catolici în fiecare an, pe data de 15 august. Această sărbatoare este cunoscută în popor și sub denumirea de Uspenia (termenul slav) sau Sfânta Maria Mare.
Despre Adormirea Maicii Domnului nu avem informații în Sfintele Evanghelii, ci numai în Tradiția Bisericii. Potrivit acestei Tradiții, Maica Domnului a fost înștiințată printr-un înger de mutarea ei din această viață.
Aceeași tradiție spune că Apostolii, aflați în acel moment în diferite zone ale lumii, au fost aduși pe nori pentru a fi prezenți la acest eveniment. Prin pronia divină, Apostolul Toma nu a fost prezent la înmormântare, sosind trei zile mai târziu. A cerut să se deschidă mormântul Maicii Domnului pentru a-i săruta mâinile acesteia, dar întrând în mormant, l-a aflat gol. Acest mormânt a fost identificat în Ierusalim, cu toate că sunt persoane care afirmă că Maria ar fi murit la Efes, locul unde a petrecut mulți ani după Înălțarea Domnului.
Biserica Ortodoxă susține că Fecioara Maria s-a născut cu păcatul strămoșesc și a primit iertare de acest păcat în momentul în care a acceptat să-l nască pe Hristos.
Adormirea Maicii Domnului este cea mai veche sărbătoare închinată Sfintei Fecioare Maria, deşi mărturii despre existenţa ei nu avem decât începând din secolul al V-lea, când cultul Maicii Domnului începe să se dezvolte foarte mult, mai ales după Sinodul IV Ecumenic, Sinod care a hotărât că Maica Domnului este Născătoare de Dumnezeu, cultul ei cunoscând de acum o foarte mare dezvoltare. În secolul al V-lea, sărbătoarea Adormirii Maicii Domnului exista sigur în Siria, fiind menţionată în documentele datând din acest secol.
În secolul al VI-lea, sărbătoarea este menţionată şi în Apus, pentru prima dată la Sfântul Grigorie, episcopul de Tours (593 sau 594), cu deosebirea că acolo Adormirea Maicii Domnului se sărbătorea la date diferite de tradiţia Răsăritului, la 18 ianuarie, iar în unele părţi la 15 ianuarie. Se pare că generalizarea Praznicului Adormirii Maicii Domnului în Răsărit se datorează împăratului bizantin Mauriciu (528-603), care a rezidit Biserica Maicii Domnului din Ghetsimani şi care a fixat definitiv şi data sărbătoririi ei la 15 august.
În Apus, sărbătoarea a fost generalizată puţin mai târziu de către papa Teodor I (642-649), care era originar din Ierusalim, şi care a impus data de 15 august ca dată a sărbătoririi Adormirii Maicii Preacurate, ca în Răsărit.
Numai creştinii din Galia şi copţii egipteni sărbătoresc până astăzi Adormirea Maicii Sfinte, la vechea dată a prăznuirii ei, adică în 18 ianuarie.

<obiectiv>1606, Biserica Sfântul Nicolae, Comanca
 Biserica Sfântul Nicolae din Comanca a fost construită în perioada 1786 – 1789, dar refăcută în întregime în anul 1824. Lăcașul a fost pictat în anul 1890 și refăcut în anul 1964.
Sfântul Nicolae este prăznuit la 6 decembrie. De origine grecească (Nikolaos), numele este format din două cuvinte: nike, „victorie“ (de la nikao, „a învinge“), și laos, „popor“, putându-se talmaci prin „obșteasca biruință“. Sfântul Nicolae a trăit pe vremea împăraților Dioclețian și Maximian. Mai întâi a strălucit prin viețuire călugărească; iar pentru viața lui îmbunătățită a fost făcut arhiereu.
Nicolae s-a născut într-o familie bogată, iar după ce părinții săi au murit, el și-a folosit moștenirea pentru a ajuta oamenii saraci. Pentru că sfântul propovăduia cu îndrăzneală credința în Hristos a fost prins de mai-marii cetății, a fost bătut și chinuit, apoi aruncat în temniță, împreună cu alți creștini. Când împaratul Constantin a ajuns împărat al romanilor, au fost eliberați din legături toți cei închiși și, odată cu aceștia, și Sfântul Nicolae, care s-a dus în Myra. Nu după multa vreme a fost adunat de marele Constantin cel dintâi sinod de la Niceea, la
care a luat parte și Nicolae.
A fost numit cardinal al tinutului Myra și este cunoscut pentru minunile pe care le-a săvârșit de-a lungul vieții și pentru generozitatea lui. A murit în 6 decembrie 345 (sau 352, după alte surse), fiind de atunci celebrat în fiecare an la această dată. Multe biserici au fost construite sub hramul Sfântului Nicolae, el fiind și unul dintre cei mai pictați sfinți în icoane. Este cunoscut drept patronul spiritual al unor țări precum Germania, Olanda, Rusia, România, Elveția, dar totodată este protectorul marinarilor, al fetelor nemăritate, al săracilor și nu în ultimul rând al copiilor.
Legenda lui Moș Nicolae spune că Sfântul Nicolae a ajutat trei fete sărace din orașul său, aducându-le dar de zestre, noaptea, fără a fi văzut. Casa în care trăiau cele trei surori era foarte săracă. Tatăl lor plănuia să-și vândă fetele ca să se îmbogățeasca. Bătrânul nu a fost înduplecat de lacrimile și durerea fiicelor, dar Sfântul Nicolae a aflat despre nenorocirea ce se petrecea și a venit în ajutorul lor. Noaptea, pe furiș, el a aruncat o pungă plină cu galbeni în camera fetei celei mai mari. Astfel, ea a reușit să se mărite curând. La fel a facut și în următorii doi ani, iar sora cea mijlocie și apoi cea mică au reușit să se așeze la casele lor. Tatăl s-a hotărât însă, ca înainte de căsătoria mezinei, să îl pândească noaptea pe Nicolae. L-a văzut astfel când a urcat pe acoperișul casei de această dată și a dat drumul pe coș unui săculeț. De atunci, legenda lui Moș Nicolae spune că acesta nu se arată niciodată, așa cum face Moș Crăciun, dar nu uită să îi răsplătească pe copiii cuminți și să le aducă nuiele celor neascultători.
<obiectiv>1607, Monumentul Eroilor, Corabia
Monumentul Eroilor din Corabia a fost ridicat în anul 1922 fiind închinat celor care au fost implicați în Războiul de independență în 1877.
Războiul de Independență al României este numele folosit în istoriografia română pentru participarea Principatelor Unite la Războiul ruso-turc din anii 1877 – 1878. În urma acestui război, România a obținut independența față de Imperiul Otoman. Pe 4 aprilie 1877, Principatele Unite și Imperiul
 
Rus au semnat un tratat la București care permitea trupelor ruse să traverseze teritoriul tării în drumul spre Balcani, cu condiția respectării integrității teritoriale a României.
În România a fost declarată mobilizarea trupelor. Aproximativ 120.000 de soldați au fost masați de-a lungul Dunării pentru apărarea țării în fața unui eventual atac al turcilor. Imperiul Rus a declarat război Imperiului Otoman pe 12 24 aprilie 1877, iar trupele ruse au intrat în România pe la Ungheni, peste nou construitul pod de peste Prut, opera cunoscutului inginer francez Gustave Eiffel.
Imperiul Rus a concentrat pentru luptele din Balcani 260.000 de soldați cu 802 tunuri, iar Imperiul Otoman 186.000 de soldați cu 210 tunuri. Acțiunile armatei țariste au început în iunie, când trupele ruse au traversat Dunărea în Dobrogea. Traversarea fluviului s-a făcut în parte sub protecția flotilei românești (vedetele „România”, „Ștefan cel Mare”, „Fulgerul” și „Rândunica”). După câteva zile, rușii au trecut la forțarea fluviului cu gruparea principală, care fusese concentrată în zona Roșiorii de Vede –Alexandria – Zimnicea – Turnu Măgurele. Armata română a asigurat siguranța traversării Dunării de către ruși prin bombardamentele din 14-16 iunie asupra pozițiilor otomane. Tot pentru asigurarea siguranței armatei ruse, românii au organizat posturi de supraveghere la vărsarea Oltului în Dunăre. Pentru facilitarea mișcărilor trupelor ruse și împiedicarea manevrelor otomane, bateriile românilor de la Calafat, Corabia, Bechet au executat bombardamente intense a căilor de comunicație turcești. Rușii au beneficiat din plin de sprijinul artileriei române și, după un atac energic, au cucerit pe 4 iulie cetatea Nicopol.
La conferința de pace de la Berlin din 1878 s-a decis ca Rusia să recunoască României independența, să cedeze teritoriile Dobrogei și Deltei Dunării, inclusiv portul Constanța, și mica Insulă a Serpilor. În schimb, Rusia prelua județele din sudul Basarabiei (Cahul, Ismail, Bolgrad), care reintraseră în componența Moldovei după Războiul Crimeii prin prevederile Tratatului de la Paris din 1856. Principele Carol I a fost profund nemulțumit de turnura nefavorabilă a negocierilor. Otto von Bismarck a reușit să-l convingă pe principe să accepte acest aranjament, care oferea noi oportunități României din punct de vedere economic datorită accesului la Marea Neagră și controlului asupra traficului pe Dunăre.
<obiectiv>1608, Primăria Corabia
Activitatea primăriei Corabia se desfășoară în cadrul Palatului Administrativ, fiind una dintre clădirile înscrise în lista monumentelor istorice a județului Olt. Construcția a fost inițiată în anul 1899 și finalizată în timpul mandatului lui Dumitru Buzdun. Lucrările au fost coordonate de către arhitectul Clement Segall.
Înființarea orașului Corabia s-a datorat unor necesități strict economice. Chiar în primul demers oficial făcut în această direcție (petiția celor 37 de comercianți din Caracal, din 24 iunie/6 iulie 1859, adresată domnitorului Alexandru Ioan Cuza), se susținea că realizarea acestui proiect, avea
la bază dificultățile întâmpinate de comerțul districtului, datorate îngrădirilor exercitate de unul din marii proprietari funciari ai județului, Gh. Bibescu, proprietar al schelei de la Islaz, acolo unde produsele agricole erau îmbarcate pe vasele care circulau pe Dunăre.
În jalba adresată domnitorului, comercianții arătau că schela Islaz nu era punctul cel mai potrivit pentru dezvoltarea comerțului, fiind situată în extremitatea districtului, proprietarul fixând-o în acel loc pentru a dobândi venituri abuzive. Astfel, petiționarii propuneau poziția mult mai avantajoasă a satului Corabia, proprietate a mănăstirii Bistrița și cereau aprobarea de a se forma în acel loc un oraș liber, cu port, unde să răscumpere 1000 de pogoane pe care se vor construi viitoarele case.
 
Considerând întemeiate argumentele mai sus-menționate ale comercianților din Caracal, domnitorul aprobă cererea.
După o serie de neînțelegeri între municipalitate și petiționari, în sfârșit, în anul 1862 se formează o Comisie, constituită din inspectorul general de poduri, din membri municipali ai orașelor Craiova, Caracal și Turnu Măgurele, care alege locul unde se va forma orașul-port Corabia, iar visul comercianților românețeni se îndeplinește în anul 1871, când Principele Carol promulga Legea fondării orașului Corabia în 30 noiembrie/ 11 decembrie. Legea acorda o suprafață de 500 pogoane, împărțite în trei secțiuni și care urmau să fie vândute în loturi mici, terenurile de utilitate publică fiind date fără nicio plată. De asemenea, statul își rezervă pe malul Dunării o întindere de 40 stanjeni în lățime pentru construirea cheiurilor și a celorlalte anexe ale viitorului port.
La noul oraș se va alipi și comuna Dasova, a cărei vatră va fi strămutată pe malul Dunării, iar o parte a locuitorilor ei vor fi împroprietăriți cu locuri de casă în nordul orașului, formând cartierul Valea Seacă.
Ulterior, în 1880, după ce și cătunul Corabia-Veche, care aparținuse până atunci comunei Celei, va intra în cadrul noii localități, prin Decretul regal din 6 aprilie 1881, Corabia va fi declarată comună urbană. Astfel că, după 22 de ani de la primele demersuri, Corabia devine oraș, el bucurându-se în următorii ani de o rapidă dezvoltare. În secolul XX, la oraș vor mai fi alipite satele: Vârtop (care ținuse de comuna Celei), Siliștioara (comuna Garcov) și Tudor Vladimirescu, care luase ființă în anul 1896, pe moșia comunei Vișina Veche.
<obiectiv>1609, Biserica Sfânta Treime, Corabia
Biserica parohială „Sfânta Treime“ este o adevărată catedrală, apreciată prin dimensiunile sale ca fiind a doua dintre bisericile de mir din Oltenia, după „Madona Dudu“ din Craiova și cea mai mare din județul Olt.
Este cea mai impunătoare construcție arhitectonică din orașul dunărean și a fost ridicată pe o mlaștină, în urmă cu peste o sută de ani. Localnicii au cărat cu coșurile pământ sfințit din altă parte a orașului până când au acoperit mlaștina. Lucrările s-au executat sub „comanda“ cunoscutului
inginer Anghel Saligny.
Biserica are șase turle, din punct de vedere arhitectural fiind identice cu cele ale Bisericii „Sfântul Ilie“ din Craiova, însă de dimensiuni mult mai mari.
Clopotnița este în turla din mijloc de la frontonul lăcașului, deasupra pronaosului, având instalat un orologiu. De la revoluție, orologiul a stat la ora 7:15. Părintele Ion Nețoi, paroh protoiereu, spune ca, atunci cind functiona, orologiul din turn avea batai de clopot la orele fixe, lucru nemaiintilnit in zona de cimpie.
Pictura în stil renascentist a fost executată de C. Pascali și N. Grimani, din București. Tâmplăria, din stejar, a fost artistic sculptată de Iosif Obdersalek, mare meșter ceh, care, în realitate, a făcut copii fidele ale sculpturilor de la Biserica Amzei din București. Același meșter a lucrat inclusiv superbele strane și jeturi ale căror proiecte se păstrează în arhiva parohiei, dupa care s-a stabilit definitiv în Corabia.
Biserica a fost înzestrată cu valoroase obiecte de cult și bunuri, cumpărate de la Expoziția Națională din 1907, organizată în Parcul „Carol“ din București. Printre donațiile făcute de creștini, în biserică există și o icoană dăruita de Maria Antonescu – așezată la loc de cinste – gest motivat de impresia lăsată de corul bisericii la al cărui spectacol a asistat cu ocazia unei vizite făcute în Corabia. În
 
interiorul bisericii sunt icoane catolice, greco-catolice, ortodoxe, ca semn de respect reciproc dintre doctrine.
Cutremurele din anii 1940 și 1977 au afectat și catedrala, însă de fiecare dată a fost consolidată și reparată. După cutremurul din martie 1977, o dată cu reparațiile și consolidările făcute, s-a introdus încălzirea centralizată, s-a curățat mobilierul și s-a restaurat pictura de către I. Keber, pictor restaurator valoros, care a vizat foarte mult să rămână intactă patina de vechime a frescelor.
<obiectiv>1610, Muzeul de Arheologie, Corabia
Muzeul a fost înfiinţat în 1951, cu un profil mixt: istorie, etnografie, ştiinţele naturii. Clădirea, monument istoric, a fost construită în 1907. Expoziţia muzeului este structurată pe două sectoare: artă populară şi istorie veche. Bogăţia aşezării de la Celei, începând cu urmele neolitice şi până în evul mediu, a alimentat mereu patrimoniul muzeal.
Colecţiile conţin piese arheologice, arme, unelte, ustensile casnice, ceramică, podoabe, numismatică,
statuete din bronz şi marmură, monumente funerare, piese de arhitectură, piese epigrafice de o remarcabilă calitate, tezaure bizantine. Li se adaugă piese de ştiinţe ale naturii, paleontologie, de floră şi faună din zonă. De asemenea, o selectivă colecţie de etnografie şi artă populară, cuprinzând unelte şi ustensile legate de agricultură, pescuit, creşterea animalelor, tradiţii, piese de port popular.
Prima atestare documentară a localităţii datează din 1596, dar pe arealul său au fost descoperite urme de locuire încă din neolitic. La Celei a existat o puternică aşezarea daco-romană cu numele Sucidava şi un pod peste Dunăre construit în perioada împăratului Constantin cel Mare. Sucidava a fost distrusă de avari în jurul anului 600.
Străvechea aşezare a tribului dacic al sucilor, de unde şi denumirea cetăţii, poartă urme ale existenţei umane încă din epoca neolitică, mai precis din mileniul al IV-lea î.Hr., epocă reliefată, aici, în sud- vestul Olteniei, prin Cultura Vădastra, ce caracteriza arealul cuprins între Jiu, Dunăre şi Olt. Apoi, locuinţa eneolitică, descoperită pe platoul cetăţii, evidenţiază o cultură numită de specialişti Cultura Celei, care excelează printr-un fragment de ţesătură, cu aspect de pânză de sac, la ora actuală aceasta fiind unicat în sud-vestul Europei
Dezvoltarea aşezării s-a făcut în special după 1829, pe seama activităţilor portuare, cu precădere dedicate exportului de cereale. În 1864 începe construcţia portului nou, numit „Voievod Mircea”. Localitatea Corabia a fost înfiinţată prin decret domnesc la 11 decembrie 1871, prin comasarea aşezărilor Daseva, Corabia şi Celei. La numi câţiva ani distanţă, avea să joace un rol important în Războiul de Independenţă, aici fiind construit podul de pontoane peste care au trecut armatele române în august 1877 şi tot aici fiind constituit cartierul general al armatei.
Corabia a devenit oraş în 1881. În 1887 este construită calea ferată Vâlcea-Piatra Olt-Corabia, care va impulsiona mai departe dezvoltarea oraşului.
 
<obiectiv>1611, Bust Alexandru Ioan Cuza, Corabia
 Bustul lui Alexandru Ioan Cuza este amplasat în zona centrală a orașului Corabia.
Istoria orașului se leagă de numele lui Alexandru Ioan Cuza. Pe teritoriul actualului oraș, în secolul al XIX-lea, se afla satul Corabia, proprietatea Mănăstirii Bistrița. Dat fiind faptul că Gh. Bibescu, proprietarul schelei de la Izlaz (pe unde erau îmbarcate grânele din fostul județ Romanați), crea multe dificultăți comercianților din Caracal în exportul grânelor, 37 dintre aceștia, printr-o petiție adresată domnitorului Alexandru Ioan Cuza la data de 24 iunie / 6 iulie 1859, cereau clădirea unei noi schele în satul Corabia (considerat ca având și o poziție mai avantajoasă la Dunăre decât Islazul) și transformarea acestui sat în oraș liber. Se propunea pentru aceasta răscumpărarea a 1.000 pogoane pe care să se construiască casele noului oraș, iar numele noului oraș să fie Alexandru Ioan Cuza. Domnitorul a aprobat, teoretic, construirea schelei și a noului oraș, cu denumirea Mircea, în memoria domnitorului Mircea cel Bătrân, însă proiectul nu a mai fost pus în practică la acel moment.
Abia în anul 1871, după reluarea demersurilor de către comercianții din Romanați, a fost adoptată Legea fondării orașului Corabia la 30 noiembrie/11 decembrie 1871, lege prin care se acordau viitorului oraș 500 de pogoane pentru construcția de locuințe și utilități publice și se stabilea edificarea noului port pe malul Dunării.
Alexandru Ioan Cuza s-a născut la 20 martie 1820 în Bârlad, Principatul Moldovei, astăzi în România și a murit la 15 mai 1873 în Heidelberg, Germania. A fost primul domnitor al Principatelor Unite și al statului național România. A participat activ la mișcarea revoluționară de la 1848 din Moldova și la lupta pentru unirea Principatelor. La 5 ianuarie 1859, Cuza a fost ales domn al Moldovei, iar la 24 ianuarie 1859 și al Țării Românești, înfăptuindu-se astfel unirea celor două principate. Devenit domnitor, Cuza a dus o susținută activitate politică și diplomatică pentru recunoașterea unirii Moldovei și Țării Românești de către Puterea suzerană și Puterile Garante și apoi pentru desăvârșirea unirii Principatelor Române pe calea înfăptuirii unității constituționale și administrative, care s-a realizat în ianuarie 1862, când Moldova și Țara Românească au format un stat unitar, adoptând oficial, în 1862, numele de România și formând statul român modern, cu capitala la București, cu o singură adunare și un singur guvern.
Cuza a fost obligat să abdice în anul 1866 de către o largă coaliție a partidelor vremii, denumită și Monstruoasa Coaliție, din cauza orientărilor politice diferite ale membrilor săi, care au reacționat astfel față de manifestările autoritare ale domnitorului.
<obiectiv>1612, Biserica Sfântul Spiridon, Corabia
Biserica Sfântul Spiridon din Corabia a fost construită în jurul anului 1843 de către Enache Grecescu. Primele reparații au fost realizate în 1924, iar lăcașul a fost repictat în anul 1987.
Sfântul Spiridon este cinstit de Biserică pe 12 decembrie. Spiridon este sfântul care pleacă periodic din raclă, pentru a-i ajuta pe oamenii care îl cheamă în rugăciune,
 
cu credință și cu dragoste. Astfel, precum se cunoaște îndeobște, Sfântul Ierarh Spiridon al Trimitundei ale cărui Sfinte Moaște se păstrează în catedrala cea mare din insula Corfu, Grecia, este un mare făcător de minuni.
Sfântul Ierarh Spiridon s-a născut în jurul anului 270, în localitatea Askia, insula Cipru, în vremea Sfântului Împărat Constantin cel Mare. Numele său se trage din cuvântul grecesc ce înseamnă "coșuleț împletit". Mai înainte de a fi hirotonit episcop, fiind căsătorit și având o fiica, Spiridon s-a îndeletnicit cu păscutul oilor. Rămânând văduv încă de tânăr, sfântul a continuat să-și crească fiica de unul singur. Mai târziu, fiica sfântului, Irina, va trece și ea la cele veșnice. Sfântul va alege o viață ascetică, cheltuindu-și întreaga avere cu îngrijirea bolnavilor și găzduirea străinilor.
Pentru viața sa curată, Spiridon a fost ales episcop al cetății Trimitunda, aflată aproape de orașul Pafos, în această calitate el participând și la Sinodul întâi Ecumenic (Niceea, 325). Ales episcop în cetatea Trimitunda, sfântul a trecut de la păscutul oilor cele necuvântătoare, la îngrijirea cu râvnă a celor cuvântătoare, nelăsându-le însă nici pe primele. Astfel, smeritul Spiridon a continuat să pască oile și după rânduirea lui ca episcop.
În jurul anului 295, în vremea persecuțiilor împăratului păgân Maximian, sfântul din Trimitunda este arestat și exilat pentru o vreme. În cadrul ședințelor Sinodului Ecumenic de la Niceea, convocat de Sfântul Împărat Constantin cel Mare împotriva ereziei lui Arie, în anul 325, sfântul din Trimitunda se va arăta înaintea tuturor ca un strașnic apărător al dreptei credințe și făcător de minuni.
Pentru a închide gura ereticilor lui Arie care luptau împotriva Sfintei Treimi, sfântul ia în mână o cărămidă, face deasupra ei semnul Crucii și se roagă. Apoi, strângându-o în mână, cărămida se descompune în cele trei părți din care fusese compusă: focul se înalță în sus, pământul îi rămâne în palmă, iar apa curge pe podea. Așa a arătat sfântul cum trei lucruri pot exista simultan într-unul: precum într-o cărămidă se află simultan și foc și apă și pământ, tot așa, Tatăl, Fiul și Duhul Sfânt sunt Trei și Unul în același timp.
Sfântul Ierarh Spiridon a trecut la cele veșnice în anul 348, la vârsta de 78 de ani, fiind îngropat după cuviință în Biserica Sfinții Apostoli, din cetatea Trimitunda. Pentru a le păzi de pericolul saracin, ciprioții au hotărât mutarea cinstitelor sale Moaște în capitala bizantină, Constantinopol. În anul 1453, cu puțin mai înainte de cucerirea capitalei bizantine de către turci, moaștele Sfântului Spiridon sunt duse în Serbia, iar mai apoi în insula Corfu, Grecia, unde se află și astăzi. În insula grecească, moaștele au fost aduse de către părintele Georgios Kalohairetis.
<obiectiv>1613, Cetatea Sucidava, Corabia
Cetatea Sucidava a fost un important centru economic şi militar al unui trib geto-dacic, respectiv “sucii”, de unde şi numele cetăţii. După cucerirea Daciei de către romani aici s-a construit un castru devenit important din punct de vedere economic şi contribuind, astfel, la dezvoltarea oraşului roman Sucidava. Împăratul Constantin cel Mare va construi aici, în secolul IV, din lemne şi pietre, un pod
peste Dunăre, pod considerat, la vremea respectivă, unul dintre cele mai lungi din antichitate prin cei aproape 2,5 kilometri. La ora actuală, din acesta mai rezistă timpului doar un “picior”.
Cetatea Sucidava se întinde pe o suprafaţă de circa 22 de hectare. După ce a fost distrusă de huni, va fi refăcută de către împăratul bizantin Iustinian, între anii 527 şi 535. Cercetările arheologice atestă după anul 602 o populaţie daco-romană, apoi românească – menţionată în “Diploma Cavalerilor Ioaniţi” în anul 1247, când este atestat documentar satul Celei.
În anul 1977 a fost readusă la suprafaţă
 
“Poarta Constantiniană”, ce provine din secolul IV şi care se află în partea de S-V a cetăţii, ea făcând legătura între Podul ridicat de împăratul Constantin cel Mare şi interiorul castrului. Chiar şi astăzi se mai pot vedea la faţa locului urmele carelor romane ce traversau Dunărea pe pod, valea cetăţii peste un podeţ din lemn şi intrau, apoi, în cetate. În incinta cetăţii pot fi văzute rămăşiţele Basilicii creştine, cu ziduri groase de 65 de centimetri, construite din piatră nefasonată legată cu mortar, care aveau iniţial o înălţime de 1,08 metri. În interiorul bazilicii, sub nivelul pardoselii, s-au găsit şase morminte, cu orientare V-E.
Un alt aspect ce merită menţionat este “Hypocaust”-ul, camera termală (ce datează din secolele IV-V d.Hr.), din care acum a mai rămas doar temelia camerei de 11 metri lungime şi sistemul său de încălzire prin pardoseală, din care pot fi admirate rămăşiţele a 22 de stâlpi perfect aliniaţi. În spaţiul dintre podea şi baza stâlpilor (“pilae”) circula aer cald provenind dintr-un captor aflat în exteriorul edificiului – în acest mod se realiza încălzirea acestei construcţii importante ce a fost, se crede, sediul comandantului cetăţii.
Un principal pol de atracţie este “Fântâna Secretă”, considerată unicat prin modul de construcţie. Amenajată în secolul VI, ea este (re-)descoperită abia în anul 1958, iar numele se trage de la faptul că permitea aprovizionarea cu apă dintr-un izvor subteran aflat în afara zidurilor cetăţii – la 14 metri, ea fiind construită, cred istoricii, odată cu refacerea fortificaţiei din vremea împăratului Iustinian, şi a fost folosită pe toată durata existenţei sale. Este construită din cărămidă roşie, originală, care se păstrează şi azi în bolta restaurată, părţile laterale fiind şi ele cele originale. Ea a fost prevăzută cu guri de aerisire funcţionale şi azi deoarece mediul era unul închis la adâncimea maximă unde acesta ajunge: tunelul coboară în plan înclinat 26 metri – până la o adâncime de 18 metri. În prezent a rămas un obicei ca, în ziua nunţii, mirii să vină aici să bea “apă vie” din acest izvor pentru o căsnicie plină de iubire. Din acest motiv, Fântâna Secretă este denumită de localnici şi “Izvorul iubirii”. Apa este incă potabilă şi are o claritate atât de mare încât trebuie să o tulburi pentru a-ţi da seama că aceasta există cu adevărat.
<obiectiv>1614, Biserica Adormirea Maicii Domnului, Corbeni
Ctitorul închină schitul, ca metoc, Episcopiei Râmnicului, în anul 1745. Acesta a fost înzestrat cu o vie din dealul Găineștilor și o parte din moșia lui de către Ieromonahul de Balș, Partenie. Ctitorul, Matei Bârzeanu, figurează la 9 noiembrie 1755 ca hotarnic al moșiei Liosti.
Stricându-se biserica din lemn și nuiele, în anul 1805, chir Popa Nicolae postelnicul, Ioanichie Preda - frate - și postelnicul Nicolae Măinescu încep construcția unei biserici din caramidă și piatra, care s-a terminat la 29 septembrie 1809.
Între anii 1810-1812, biserica din Măinești a fost pictată, și la sfințire a primit hramul "Sfântul Ierarh Nicolae". În data de 17 mai 1813, o însemnare a logofătului Ion Măinescu arată că s-a zidit această biserică din piatră. Se știe că pe aceste plaiuri ale Oltețului a haiducit Iancu Jianu.
După desființarea schitului, prin plecarea călugărilor greci, lăcașul a devenit biserică de mir și, fiind izolată, fără populație în jur, nu s-a mai ocupat nimeni de ea. Abia după o sută de ani de la înființarea schitului apar în jurul lui treizeci de familii care, pentru trebuințele religioase, apelează la Biserica Sfânta Parascheva din Balș.
Din cauza stării necorespunzătoare, în anul 1926, biserica schitului este închisă cultului public. În anul 1930, preotul Ioan Ochișor îi face unele mici reparații și îi pune acoperiș de tablă. Biserica se redeschide în anul 1941, când este numit aici preotul refugiat din Basarabia, Pavel Mateevici. Acesta
 
face unele reparații, astupând crăpăturile din ziduri, dar după puțini ani, acesta părăsește locul și biserica se ruinează.
După mai multe intervenții ale preotului Ioan Ochișor, în anul 1959 se fac forme pentru renovarea ei, dar părintele părăsește parohia după cinci ani, care este preluată de un alt preot de la parohia Bârza, județul Olt. Acesta este dezinteresat de soarta bisericii care continuă să se ruineze. Abia în anul 1979, biserica a fost renovată și acoperită din nou.
Biserica este construită din zid de caramidă, gros de 70 cm, în formă de navă. Este compartimentată în altar, naos și pronaos. Catapeteasma este din zid. Naosul este delimitat de pronaos printr-un zid de cărămidă care are pe mijloc o deschidere cât o ușa și două deschideri laterale mici.
Pe naos este o turlă oarbă în formă ortogonală, în exterior cu opt ferestre înalte și înguste. Lumina pătrunde în altar printr-o fereastră așezată la răsărit, iar în naos prin două ferestre pe peretele sudic și una pe cel din nord. Ferestrele sunt înalte de 80 cm și înguste.
<obiectiv>1615, Biserica Întâmpinarea Domnului, Curtișoara
Biserica, de dimensiuni modeste, are formă de cruce cu pronaos dreptunghiular despărțit de naos printr-un zid cu trei deschideri egale. Naosul, foarte mare, este acoperit pe o cupolă pe patru arce ce susțin bazele unei foste turle octogonale prăbușită la o dată necunoscută. Ca elemente particulare, ferestrele, patru la număr, două în naos și două în pronaos, sunt lipsite de ancadramente, iar iconostasul este de zidărie. Pereții exteriori, prezintă expresivul joc de asize de cărămizi aparente și casete de tencuială, având două rânduri de firide despărțite de un brâu simplu de cărămidă. Pictura interioară, de dată recentă, nu mai
păstrează decât în spirit pe cea originală. Astfel, tabloul votiv și pisania îi prezintă pe presupușii ctitori din relatările celor ce văzuseră vechea frescă.
În partea de nord a bisericii, spre șosea, în 1964, încă mai puteau fi zărite ruinele unor construcții aparținând fostelor chilii.
Pisania, rescrisă acum 60 de ani, aparent diferită de cea originală afirmă că: Această sfântă și dumnezeiască biserică, ce se prăznuiește hramul Întâmpinarea Domnului, fondată de Costache Ghica pe vremea lui Matei Basarab, ale căror ilustrațiuni se reprezintă în camera femeilor [...]. Pentru a susține acest lucru, istoricul Ion Ionașcu, care a văzut vechea frescă votivă, afirmă că în tabloul ctitorilor era (la acea dată) [...]încă bine păstrată figura lui Matei Basarab[...] în timpul căruia a ridicat-o un anume Constantin Ghica. Problema numelui ctitorului se pune acut având în vedere că, în timpul domniei lui Matei Basarab nu se punea problema unei familii Ghica, mai mult, niciodată această familie nu a avut în stăpânire moșia Curtișoara.
În perioada de început a secolului al XVII-lea satul Curtișoara trece în stăpânirea marelui sluger Tudor Rudeanul, cel care avea să se autointituleze în acte ot Ruda și Curtișoara. Același cognomen avea să-l poarte și cel de-al doilea său fiu, Chirca postelnic, moștenitorul domeniului Curtișoara. Este posibil ca numele de Ghica să fie o interpretare greșită a aceluia de Chirca din cauza deteriorării vechii pisanii și a rescrierilor succesive. Cu toate acestea, în textul unei inscripții a unei icoane a Maicii Domnului datată 1624-1625 aparținând bisericii satului Rudeni, moșia de baștină a boierilor Rudeanu, criticul de artă G. Teodorescu descifra în 1929, într-o listă de șapte sau opt nume și pe acela de Ghica alături de cel al unei anume Despa, personaj posibil identificabil cu cea de-a doua soție a lui Tudor Rudeanul. Restul numelor traduse de G. Teodorescu nu se regăsesc printre membrii familiei atestați documentar în acea perioadă.
 
Sigur este că schitul apare menționat documentar mult mai târziu, ca metoh al mitropoliei, în două acte din 1 martie 1766 și 19 iunie 1777.
În 1899, Pulcheria Munteanu, născută Hiotu, urmașă a Rudenilor veacului al XVII-lea, inițiează, împreună cu localnicii, o serie de reparații destul de importante la biserică, iar în 1916, Ilarian Marian, proprietarul de atunci al moșiei, aduce și el o serie de îmbunătățiri substanțiele la zidărie și pictură, cu această ocazie schimbândui-se și hramul în acela pe care îl are și astăzi. Ultima mare refacere este cea din 1955, făcută pe cheltuiala enoriașilor când i se dă aspectul actual.
<obiectiv>1616, Conacul Boierului Ioan Marian, Curtișoara
Conacul a fost construit la sfârșitul secolului al XIX- lea de către boierul Marian Ion, ministru în Guvernul Antonescu. Clădirea reflectă în întregime stilul tradițional românesc.
Conacul a fost construit pe cel mai înalt deal de pe malul Oltului, pentru ca boierul să vadă de acolo cu binoclul cealaltă clădire a sa, aflată în Piatra Olt, la câţiva kilometri depărtare. Avea peste 15 încăperi şi era dovadă vie că Oltenia era o regiune bogată, cu profituri importante din agricultură.
După al Doilea Război Mondial, conacul a fost luat abuziv de comunişti şi transformat în sediu al Cooperativei Agricole de Producţie (CAP). După
Revoluţie a fost şi un sediu de societate agricolă, după ce s-au desfiinţat fostele CAP-uri, iar apoi, la ceva timp după ’89, nepoţii foştilor moşieri care locuiesc în Elveţia au venit şi au solicitat retrocedarea conacului. A avut loc şi un proces pe care l-au câştigat, şi astfel că au devenit proprietari pe clădire şi 7,5 ha de teren aflat în zona conacului.
Ion Marian a fost ministru în cadrul cabinetului Guvernului Antonescu 3, deținând portofoliul de Ministru al agriculturii și domeniilor în perioada 3 iulie 1943 – 24 aprilie 1944.
Guvernul General Ion Antonescu (3) a fost un consiliu de miniștri care a guvernat România în perioada 27 ianuarie 1941 - 23 august 1944. Al treilea guvern al lui Ion Antonescu a fost format în urma rebeliunii legionare din 21-23 ianuarie 1941. Generalul a cerut liderilor politici Iuliu Maniu și Constantin I.C. Brătianu să colaboreze la formarea unui guvern de uniune națională, însă a fost refuzat. Guvernul a fost format fără consultarea regelui Mihai, care a adresat însă o telegramă formală premierului: „Ați binemeritat de la patrie redându-i ordinea și liniștea. Odată cu formarea guvernului, vă exprim întreaga admirație și încredere.”
După îndepărtarea legionarilor, Antonescu instaurează un regim autoritar, iar la 22 iunie 1941 România participa alături de Germania la invadarea Uniunii Sovietice, cu scopul de a elibera Basarabia şi nordul Bucovinei. Odată cu schimbarea cursului războiului în favoarea Aliaţilor, situaţia României a devenit dramatică, existând posibilitatea ocupaţiei sovietice. Negocierile paralele pentru ieşirea din război demarate pe de o parte pe cale oficială, de guvern, şi pe cale neoficială, de regele Mihai şi opoziţie, nu au adus nici un rezultat concret.
Antonescu nu a dorit să încheie un armistiţiu defavorabil pentru ţara noastră, ceea ce ar fi însemnat capitularea necondiţionată. Regele Mihai, temându-se de o catastrofă naţională l-a demis şi arestat printr-o lovitură de palat. Antonescu a fost judecat în perioada guvernului comunist, fiind acuzat că în timpul războiului a ordonat asasinarea şi deportarea în Transnistria a zeci de mii de evrei. A fost condamnat la moarte pentru crime de război şi executat la 1 iunie 1946.
 
<obiectiv>1617, Biserica Adormirea Maicii Domnului, Drăgănești-Olt
 Biserica cu hramul „Adormirea Maicii Domnului“ datează din sec XVIII.
Conform istoricului bisericii, aceasta a fost înălțată pe temeliile alteia mai vechi, pe la anul 1680, iar între 1762- 1764, moștenitorul satului Drăgănești, Badea Știrbei Drăgănescu-vornicul a înălțat biserica din zid „Adormirea Maicii Domnului“. Aceeași sursă informează că lăcașul a intrat în ruină, dar între 1862-1864, boierul Petrache Manolescu, împreună cu Nae Stănescu, „preface biserica“, adică o reface complet, incluzând modificări arhitecturale majore.
Potrivit aceluiași document, a fost reparată la 1914 și după cutremurul din 4 martie 1977. Catapeteasma este din lemn de salcâm cioplit, cu icoane pictate pe lemn de tei, de la 1864. Între 1979-1986, biserica a fost refăcută complet, inclusiv pictura în frescă. În anul 2000, s-au început demersurile pentru un amplu proces de consolidare – restaurare – extindere.
Cercetările arheologice ale Muzeului Câmpiei Boianului au condus la concluzia că în a doua jumătate a mileniului I, au existat pe vatra actuală a oraşului Drăgăneşti-Olt mai multe aşezări mici, ale populaţiei autohtone, care de-a lungul Evului Mediu au format satele Peretu, Drăgăneşti şi Comani. Aceste sate erau aşezate în poienile codrilor seculari
aproape de izvoarele cişmelelor de astăzi.
După secolul al X-lea populaţia s-a grupat în trei centre distincte care vor alcătui satele Comani, Peretu (Uibăreşti) şi Drăgăneşti-Olt.
Lângă biserica din centrul satului se află casa obştei şi şcoala. În unele sate şcoala a funcţionat pe lângă biserică sau în casa obştei. În Peretu, şcoala a funcţionat la început în casa sfatului ce se afla lângă biserică si mult mai târziu în local propriu. Satul, până la Cuza, când s-au ales primarii, era condus de un pârcălab alături de care se afla preotul şi juri comunali. Preotul şi pârcălabul erau datori să citească şi să prelucreze obştiei publicaţiile ocârmuirii, tot ei păstrau cutia obştei cu veniturile cetăţenilor. După 1845 preotul a fost numit şi în comisia care recenza tinerii de 20 de ani pentru contribuţia acestora în folosul obştei. În fiecare sat era o judecătorie de înpăcăciune alcătuită din preotul satului şi trei juraţi aleşi de locuitori câte unul din toate cele trei etape (de frunte, de mijloc, de coadă). Sediul judecătoriei era la preot acasă. Actul de împăcăciune era scris de preot şi semnat de cei trei juraţi (şi prin punerea degetelor). Începând cu anul 1829 preotul ţinea evidenţa populaţiei din sat. Lunar evidenţa era predată zapciului plăşii şi mai departe Divanului. Pe lângă acestea preotul strângea veniturile pentru dotarea bisericii. Aşa au fost organizate şi obştile din satele Peretu, Drăgăneşti şi Comani până în anul 1860 când au devenit comune. Adunările populare pentru constituirea Consiliului Popular al oraşului Drăgăneşti-Olt au început la 1 iulie 1968, când comuna Drăgăneşti a devenit oraş.

<obiectiv>1618, Biserica Sfântul Nicolae, Făgețelu
 Biserica Sfântul Nicolae din Făgețelu a fost construită în anul 1824, fiind inclusă în lista monumentelor istorice a județului Olt.
Sfântul Nicolae este prăznuit la 6 decembrie. De origine grecească (Nikolaos), numele este format din două cuvinte: nike, „victorie“ (de la nikao, „a învinge“), și laos, „popor“, putându-se talmaci prin „obșteasca biruință“. Sfântul Nicolae a trăit pe vremea împăraților Dioclețian și Maximian. Mai întâi a strălucit prin viețuire călugărească; iar pentru viața lui îmbunătățită a fost făcut arhiereu.
Nicolae s-a născut într-o familie bogată, iar după ce părinții săi au murit, el și-a folosit moștenirea pentru a ajuta oamenii saraci. Pentru că sfântul propovăduia cu îndrăzneală credința în Hristos a fost prins de mai-marii cetății, a fost bătut și chinuit, apoi aruncat în temniță, împreună cu alți creștini. Când împaratul Constantin a ajuns împărat al romanilor, au fost eliberați din legături toți cei închiși și, odată cu aceștia, și Sfântul Nicolae, care s-a dus în Myra. Nu după multa vreme a fost adunat de marele Constantin cel dintâi sinod de la Niceea, la care a luat parte și Nicolae.
A fost numit cardinal al tinutului Myra și este cunoscut pentru minunile pe care le-a săvârșit de-a lungul vieții și pentru generozitatea lui. A murit în 6 decembrie 345 (sau 352, după alte surse), fiind de atunci celebrat în fiecare an la această dată. Multe biserici au fost construite sub hramul Sfântului Nicolae, el fiind și unul dintre cei mai pictați sfinți în icoane. Este cunoscut drept patronul spiritual al unor țări precum Germania, Olanda, Rusia, România, Elveția, dar totodată este protectorul marinarilor, al fetelor nemăritate, al săracilor și nu în ultimul rând al copiilor.
Legenda lui Moș Nicolae spune că Sfântul Nicolae a ajutat trei fete sărace din orașul său, aducându-le dar de zestre, noaptea, fără a fi văzut. Casa în care trăiau cele trei surori era foarte săracă. Tatăl lor plănuia să-și vândă fetele ca să se îmbogățeasca. Bătrânul nu a fost înduplecat de lacrimile și durerea fiicelor, dar Sfântul Nicolae a aflat despre nenorocirea ce se petrecea și a venit în ajutorul lor. Noaptea, pe furiș, el a aruncat o pungă plină cu galbeni în camera fetei celei mai mari. Astfel, ea a reușit să se mărite curând. La fel a facut și în următorii doi ani, iar sora cea mijlocie și apoi cea mică au reușit să se așeze la casele lor. Tatăl s-a hotărât însă, ca înainte de căsătoria mezinei, să îl pândească noaptea pe Nicolae. L-a văzut astfel când a urcat pe acoperișul casei de această dată și a dat drumul pe coș unui săculeț. De atunci, legenda lui Moș Nicolae spune că acesta nu se arată niciodată, așa cum face Moș Crăciun, dar nu uită să îi răsplătească pe copiii cuminți și să le aducă nuiele celor neascultători.
<obiectiv>1619, Biserica Adormirea Maicii Domnului, Filie
Biserica Adormirea Maicii Domnului a fost construită în anul 1811, fiind înscrisă în lista monumentelor istorice a județului Olt. Adormirea Maicii Domnului este sărbătoarea în amintirea zilei în care Fecioara Maria și-a dat obștescul sfârșit. Este prăznuită de
 
ortodocși și catolici în fiecare an, pe data de 15 august. Această sărbatoare este cunoscută în popor și sub denumirea de Uspenia (termenul slav) sau Sfânta Maria Mare.
Despre Adormirea Maicii Domnului nu avem informații în Sfintele Evanghelii, ci numai în Tradiția Bisericii. Potrivit acestei Tradiții, Maica Domnului a fost înștiințată printr-un înger de mutarea ei din această viață.
Aceeași tradiție spune că Apostolii, aflați în acel moment în diferite zone ale lumii, au fost aduși pe nori pentru a fi prezenți la acest eveniment. Prin pronia divină, Apostolul Toma nu a fost prezent la înmormântare, sosind trei zile mai târziu. A cerut să se deschidă mormântul Maicii Domnului pentru a-i săruta mâinile acesteia, dar întrând în mormant, l-a aflat gol. Acest mormânt a fost identificat în Ierusalim, cu toate că sunt persoane care afirmă că Maria ar fi murit la Efes, locul unde a petrecut mulți ani după Înălțarea Domnului.
Biserica Ortodoxă susține că Fecioara Maria s-a născut cu păcatul strămoșesc și a primit iertare de acest păcat în momentul în care a acceptat să-l nască pe Hristos.
Adormirea Maicii Domnului este cea mai veche sărbătoare închinată Sfintei Fecioare Maria, deşi mărturii despre existenţa ei nu avem decât începând din secolul al V-lea, când cultul Maicii Domnului începe să se dezvolte foarte mult, mai ales după Sinodul IV Ecumenic, Sinod care a hotărât că Maica Domnului este Născătoare de Dumnezeu, cultul ei cunoscând de acum o foarte mare dezvoltare. În secolul al V-lea, sărbătoarea Adormirii Maicii Domnului exista sigur în Siria, fiind menţionată în documentele datând din acest secol.
În secolul al VI-lea, sărbătoarea este menţionată şi în Apus, pentru prima dată la Sfântul Grigorie, episcopul de Tours (593 sau 594), cu deosebirea că acolo Adormirea Maicii Domnului se sărbătorea la date diferite de tradiţia Răsăritului, la 18 ianuarie, iar în unele părţi la 15 ianuarie. Se pare că generalizarea Praznicului Adormirii Maicii Domnului în Răsărit se datorează împăratului bizantin Mauriciu (528-603), care a rezidit Biserica Maicii Domnului din Ghetsimani şi care a fixat definitiv şi data sărbătoririi ei la 15 august.
În Apus, sărbătoarea a fost generalizată puţin mai târziu de către papa Teodor I (642-649), care era originar din Ierusalim, şi care a impus data de 15 august ca dată a sărbătoririi Adormirii Maicii Preacurate, ca în Răsărit.
Numai creştinii din Galia şi copţii egipteni sărbătoresc până astăzi Adormirea Maicii Sfinte, la vechea dată a prăznuirii ei, adică în 18 ianuarie.
<obiectiv>1620, Biserica Adormirea Maicii Domnului, Frunzaru
Biserica Adormirea Maicii Domnului a fost construită în anul 1795 de către Hristodor, fiind înscrisă în lista monumentelor istorice a județului Olt. Lăcașul a fost pictat în anul 1905.
Adormirea Maicii Domnului este sărbătoarea în amintirea zilei în care Fecioara Maria și-a dat obștescul sfârșit. Este prăznuită de ortodocși și catolici în fiecare an, pe data de 15 august. Această sărbatoare este cunoscută în popor și sub denumirea de Uspenia (termenul slav) sau Sfânta Maria Mare. Despre Adormirea Maicii Domnului nu avem informații în Sfintele Evanghelii, ci numai în Tradiția Bisericii. Potrivit acestei Tradiții, Maica Domnului a fost înștiințată printr-un înger de mutarea ei din această viață.
Aceeași tradiție spune că Apostolii, aflați în acel moment în diferite zone ale lumii, au fost aduși pe nori pentru a fi prezenți la acest eveniment. Prin pronia divină, Apostolul Toma nu a fost prezent la înmormântare, sosind trei zile mai târziu. A cerut să
 
se deschidă mormântul Maicii Domnului pentru a-i săruta mâinile acesteia, dar întrând în mormant, l- a aflat gol. Acest mormânt a fost identificat în Ierusalim, cu toate că sunt persoane care afirmă că Maria ar fi murit la Efes, locul unde a petrecut mulți ani după Înălțarea Domnului.
Biserica Ortodoxă susține că Fecioara Maria s-a născut cu păcatul strămoșesc și a primit iertare de acest păcat în momentul în care a acceptat să-l nască pe Hristos.
Adormirea Maicii Domnului este cea mai veche sărbătoare închinată Sfintei Fecioare Maria, deşi mărturii despre existenţa ei nu avem decât începând din secolul al V-lea, când cultul Maicii Domnului începe să se dezvolte foarte mult, mai ales după Sinodul IV Ecumenic, Sinod care a hotărât că Maica Domnului este Născătoare de Dumnezeu, cultul ei cunoscând de acum o foarte mare dezvoltare. În secolul al V-lea, sărbătoarea Adormirii Maicii Domnului exista sigur în Siria, fiind menţionată în documentele datând din acest secol.
În secolul al VI-lea, sărbătoarea este menţionată şi în Apus, pentru prima dată la Sfântul Grigorie, episcopul de Tours (593 sau 594), cu deosebirea că acolo Adormirea Maicii Domnului se sărbătorea la date diferite de tradiţia Răsăritului, la 18 ianuarie, iar în unele părţi la 15 ianuarie. Se pare că generalizarea Praznicului Adormirii Maicii Domnului în Răsărit se datorează împăratului bizantin Mauriciu (528-603), care a rezidit Biserica Maicii Domnului din Ghetsimani şi care a fixat definitiv şi data sărbătoririi ei la 15 august.
În Apus, sărbătoarea a fost generalizată puţin mai târziu de către papa Teodor I (642-649), care era originar din Ierusalim, şi care a impus data de 15 august ca dată a sărbătoririi Adormirii Maicii Preacurate, ca în Răsărit.
Numai creştinii din Galia şi copţii egipteni sărbătoresc până astăzi Adormirea Maicii Sfinte, la vechea dată a prăznuirii ei, adică în 18 ianuarie.
<obiectiv>1621, Parcul Constantin Brâncuși, Frunzaru
Parcul din localitatea Frunzaru este închinat operelor realizate de marele sculptor român Constantn Brâncuși. Constantin Brâncuși s-a născut la 19 februarie 1876, Hobița, Gorj, a murit la 16 martie 1957, Paris. A fost un sculptor român cu contribuții covârșitoare la înnoirea limbajului și viziunii plastice în sculptura contemporană. Constantin Brâncuși a fost ales membru postum al Academiei Române.
Constantin Brâncuși a expus pentru prima dată la Société Nationale des Beaux-Arts și la Salon d'Automne din Paris în 1906. Creează în 1907 prima versiune a Sărutului, temă pe care o va relua sub
diferite forme până în 1940, culminând cu Poarta Sărutului parte a Ansamblului Monumental din Târgu-Jiu. În 1907 închiriază un atelier în Rue de Montparnasse și intră în contact cu avangarda artistică pariziană, împrietenindu-se cu Guillaume Apollinaire, Fernand Léger, Amedeo Modigliani, Marcel Duchamp.
Până în 1914, participă cu regularitate la expoziții colective din Paris și București, inaugurând ciclurile Păsări Măiestre, Muza adormită, Domnișoara Pogany.
În 1914, Brâncuși deschide prima expoziție în Statele Unite ale Americii la Photo Secession Gallery din New York City, care provoacă o enormă senzație. Colecționarul american John Quin îi cumpără mai multe sculpturi, asigurându-i o existență materială prielnică creației artistice. În același an, ministrul de interne al României respinge proiectul monumentului lui Spiru Haret comandat cu un an
 
înainte. Brâncuși va păstra lucrarea în atelier și o va intitula Fântâna lui Narcis. În 1915, începe să execute primele lucrări în lemn, printre care 2 Cariatide și Fiul risipitor. La Paris, în 1919, apare volumul „La Roumanie en images” cu cinci reproduceri după lucrări ale lui Brâncuși.
Participă la o mișcare de protest contra lui André Breton și în apărarea lui Tristan Tzara. La 30 noiembrie 1924, expune la Prima expoziție internațională a grupării „Contemporanul” din București. Doi ani mai târziu, la Wildenstein Galleries, din New York, se deschide cea de-a doua expoziție personală a sa.
Până în 1940, activitatea creatoare a lui Brâncuși se desfășoară în toată amploarea ei. În atelierul său din Impasse Ronsin, în inima Parisului, Brâncuși și-a creat o lume a lui, cu un cadru și o atmosferă românească. Muzeul Național de Artă Modernă din Paris (Centre Pompidou) are un număr important de lucrări ale lui Brâncuși, lăsate prin testament moștenire României, dar acceptate cu bucurie de Franța, împreună cu tot ce se afla în atelierul său, după refuzul guvernului comunist al României anilor 1950 de a accepta lucrările lui Brâncuși după moartea sculptorului.
În România, în epoca realismului socialist, Brâncuși a fost contestat ca unul din reprezentanții formalismului burghez cosmopolit. Totuși, în decembrie 1956, la Muzeul de Artă al Republicii din București s-a deschis prima expoziție personală Brâncuși din Europa. Abia în 1964 Brâncuși a fost „redescoperit” în România ca un geniu național și, în consecință, ansamblul monumental de la Târgu- Jiu cu Coloana (recunoștinței) fără sfârșit, Masa tăcerii și Poarta sărutului a putut fi amenajat și îngrijit, după ce fusese lăsat în paragină un sfert de veac și fusese foarte aproape de a fi fost dărâmat.
<obiectiv>1622, Biserica Sfântul Nicolae, Giuvărăști
Biserica parohială cu hramul „Sfântul Nicolae“ din satul Giuvărăști este ctitoria lui Gheorghe Giuvara, din anul 1857. După cum se precizează în pisanie, lăcașul s-a restaurat în 1962, moment la care s-a refăcut și pictura. Grecul Iamandi Giuvara a fost paharnic la curtea domnească și a avut posibilitatea să strângă mult aur, iar la un moment dat să ceara Domnului moșia în schimbul aurului de care acesta avea nevoie pentru plata tributului față de Poartă. În acest fel Iamandi Giuvara obține moșia Giuvărăști unde și-a construit și un conac ale cărui ruine au dăinuit până în 1923. Conacul a fost situat pe locul unde se aflau
văile satului, loc numit și astăzi “La Curte”.
Înstărindu-se Iamandi se ridică la rang de boier și începe să se amestece în politică cu turcii, fapt ce îl nemulțumeste pe Vodă și caută să-l elimine. Iamandi află și părăsește aceste locuri plecând spre Moldova, dar în comuna Cozia este prins și dus în Bulgaria unde la Silistra este spânzurat împreună cu soția și doi băieți mai mari. Copilul cel mai mic al treilea, este luat de turci și ajunge ofițer în armata turcă.
De la Iamandi Giuvara, moșia a ajuns în stăpânirea unui fost arnăut Polcovnicul și apoi trece la fratele lui Iamandi, Gheorghe Giuvara care construiește și biserica din 1857, biserică ce a avut pe ea inscripția cu numele Gheorghe Giuvara.
Dupa moartea acestuia, urmașii au vândut moșia în 1887 principesei Ecaterina Plagina care a stăpânit- o prin arendașii săi până în 1920 când moșia a fost expropiată și pământul dat țăranilor din comuna Giuvărăști. Ultimul arendaș cunoscut a fost Radu Ivănescu din Corabia.
Partea de sat cunoscută sub denumirea de Fundul Voinicului exista din 1883, ca sat aparte, având 86 gospodarii și este administrată de un vornic de unde îi vine și denumirea.
 
În cele din urmă moșia Giuvărăști ajunge în stăpânirea mănăstirii Hotărani de lângă Caracal. Prin legea secularizării averile mănăstirești din 1863 moșia este expropiată și în 1864 împroprietăriți tăranii din satul Giuvărăști. Prima școală a luat ființă în anul 1890 într-o casă particulară în care va locui mai târziu Iancu Giuvărășteanu, un fiu al unuia din familia Giuvara.
<obiectiv>1623, Biserica Sfântul Nicolae, Gostăvățu
Biserica Sfântul Nicolae din Gostăvățu a fost construită în anul 1810, în totalitate din cărămidă. Cele mai importante renovări au vizat reparațiile exterioare în 1968, restaurarea picturii interioare în 1994, dar și restaurarea exteriorului și repictarea interiorului, tindei și clopotniței în anul 1997.
Sfântul Nicolae este prăznuit la 6 decembrie. De origine grecească (Nikolaos), numele este format din două cuvinte: nike, „victorie“ (de la nikao, „a învinge“), și laos, „popor“, putându-se talmaci prin „obșteasca biruință“. Sfântul Nicolae a trăit pe vremea
împăraților Dioclețian și Maximian. Mai întâi a strălucit prin viețuire călugărească; iar pentru viața lui îmbunătățită a fost făcut arhiereu.
Nicolae s-a născut într-o familie bogată, iar după ce părinții săi au murit, el și-a folosit moștenirea pentru a ajuta oamenii saraci. Pentru că sfântul propovăduia cu îndrăzneală credința în Hristos a fost prins de mai-marii cetății, a fost bătut și chinuit, apoi aruncat în temniță, împreună cu alți creștini. Când împaratul Constantin a ajuns împărat al romanilor, au fost eliberați din legături toți cei închiși și, odată cu aceștia, și Sfântul Nicolae, care s-a dus în Myra. Nu după multa vreme a fost adunat de marele Constantin cel dintâi sinod de la Niceea, la care a luat parte și Nicolae.
A fost numit cardinal al tinutului Myra și este cunoscut pentru minunile pe care le-a săvârșit de-a lungul vieții și pentru generozitatea lui. A murit în 6 decembrie 345 (sau 352, după alte surse), fiind de atunci celebrat în fiecare an la această dată. Multe biserici au fost construite sub hramul Sfântului Nicolae, el fiind și unul dintre cei mai pictați sfinți în icoane. Este cunoscut drept patronul spiritual al unor țări precum Germania, Olanda, Rusia, România, Elveția, dar totodată este protectorul marinarilor, al fetelor nemăritate, al săracilor și nu în ultimul rând al copiilor.
Legenda lui Moș Nicolae spune că Sfântul Nicolae a ajutat trei fete sărace din orașul său, aducându-le dar de zestre, noaptea, fără a fi văzut. Casa în care trăiau cele trei surori era foarte săracă. Tatăl lor plănuia să-și vândă fetele ca să se îmbogățeasca. Bătrânul nu a fost înduplecat de lacrimile și durerea fiicelor, dar Sfântul Nicolae a aflat despre nenorocirea ce se petrecea și a venit în ajutorul lor. Noaptea, pe furiș, el a aruncat o pungă plină cu galbeni în camera fetei celei mai mari. Astfel, ea a reușit să se mărite curând. La fel a facut și în următorii doi ani, iar sora cea mijlocie și apoi cea mică au reușit să se așeze la casele lor. Tatăl s-a hotărât însă, ca înainte de căsătoria mezinei, să îl pândească noaptea pe Nicolae. L-a văzut astfel când a urcat pe acoperișul casei de această dată și a dat drumul pe coș unui săculeț. De atunci, legenda lui Moș Nicolae spune că acesta nu se arată niciodată, așa cum face Moș Crăciun, dar nu uită să îi răsplătească pe copiii cuminți și să le aducă nuiele celor neascultători.
 
a ars în 1899.
<obiectiv>1624, Turnul Medieval, Hotărani
 La Hotărâni s-au descoperit urme ale triburilor tracice nord-dunărene din epoca fierului din prima epocă a fierului Hallstat și cea de-a doua epocă a fierului Lâtene în care agricultura geto-dacică ajunge la un înalt stadiu de dezvoltare.
Turnul medieval din Hotărani se află pe lângă ruinele Mănăstirii Sfinții Voievozi fiind un monument istoric ce impresionează prin masivitate și prin austeritatea plastica. Se presupune că a facut parte din curtea Fălcoienilor, boieri înrudiți cu domnitorul Neagoe Basarab și că a fost contruit și de călugări, având în vedere că este situat în apropierea mănăstirii.
Pe inscripția în limba greacă de pe peretele turnului se mai poate citi: “s-a înălțat acest turn prin contribuția și cu cheltuiala luminatului domn Neagoe voievod al Țării Românești în anul 7028 (1520)”.
Turnul se află pe un platou de unde domina maiestuos câmpia din jur.
Ridicat cu scopul de a servi ca punct de observație si de veghe, de la înălțimea ultimului nivel al turnului-clopotniță putea fi supravegheată toată valea Oltului. Turnul-clopotniță, o masivă prismă de plan pătrat, este alcătuit din trei etaje cu platforme din scândură, prima platformă fiind așezată deasupra bolții parterului. Mânăstirea (sau schitul) Hotărani aflat în imediata vecinătate a turnului, locaș cu hramul Sfinţii Voievozi, a
fost înălţată de către marele vornic Mitrea şi soţia sa Neaga în anul de la facerea lumii 7096 (1587-1588). S-a reparat în anul 7216 (1707-1708) de către Matei Fălcoianu, care a înălţat şi clopotniţa, zugrăvind şi biserica. În 1718, cu ocazia invaziei turcilor şi tătarilor, mânăstirea a fost incendiată. S-a zugrăvit din nou în 1840, păstrându-se totuşi o parte din vechea pictură. Chiliile călugărilor serveau – târziu, în 1860 – ca săli de clasă, în timp ce primii învăţători au fost chiar monahii. In 1890-1900 chiliile şi zidul exterior, chiar şi turnul, au fost vândute de serviciul silvic din Romula unui particular. Locuitorii revoltându-se, a fost salvat de la vânzare zidul exterior Şi turnul, turn care în cele din urmă
 <obiectiv>1625, Biserica Sfinții Voievozi, Hotărani
Mănăstirea Hotărani a fost construită către sfârșitul secolului al XVI-lea, însă pe ruinele unui sat roman (vicus), suburbie a orașului antic Romula.
Mitrea, ctitorul mănăstirii, este una dintre personalitățile politice marcante din a doua jumătate a secolului al XVI-lea, fiind menționat documentar între dregătorii domnești începând din anul 1569, și apoi fără întrerupere, până în 1585.
Zbuciumata istorie a acestui monument constituie o mărturie a unor vremuri de

adânci frământari și lupte. Imediat după construirea sa de către Mitrea mare vornic, în anii 1587-1588, mănăstirea suferă mari distrugeri, mai întâi în anul 1612, când este prădată de turci, apoi în 1718, când este arsă din nou de turci și tătari.
În anul 1750 este refăcută și închinată în anii următori mănăstirii Dionisiu de la muntele Athos, fiind singura din Țara Românească atribuită acestui așezământ monastic atonit.
A fost arsă în anul 1801 și reparată în 1812 când i se adaugă în exterior, la altar, o încăpere circulară, proscomidia. S-a zugrăvit din nou în 1840, păstrându-se totuşi o parte din vechea pictură. Chiliile călugărilor serveau – târziu, în 1860 – ca săli de clasă, în timp ce primii învăţători au fost chiar monahii. În 1890-1900 chiliile şi zidul exterior, chiar şi turnul, au fost vândute de serviciul silvic din Romula unui particular. Locuitorii revoltându-se, a fost salvat de la vânzare zidul exterior și turnul, turn care în cele din urmă a ars în 1899.
Biserica de dimensiuni modeste, adapostită în padurea Resca, este de plan dreptunghiular. Pridvorul, boltit cu un semicilindru transversal și mărginit de stâlpi robuști din zidărie, reprezintă unul dintre primele exemple de acest fel din arhitectura muntenească. În afară de biserică, mănăstirea este înconjurată cu un zid puternic de incintă, înca vizibil pe anumite porțiuni.
Primul călugăr român ce a fost egumen la Hotărani după 1863 a fost cunoscutul Radu Şapcă. Nu cunoaştem când a fost afierosită mânăstirea, nici de către cine. Poate de domnul Radu Mihnea, fără să fim siguri. În orice caz, Paul de Alep o socotea în 1657 metoc aghiorit. Prima referire la Hotărani în documentele de la mânăstirea Dionisiu e din 1714. În acel an, la 30 ianuarie, Maria, văduva vornicului Gheorghe Fălcoianu, cu fiul ei Mihai, dăruieşte mânăstirii Hotărani moşia Izbicenii de Jos din ţinutul Romanaţi. Doi ani mai târziu, la 29 august, marele ban Constantin Ştirbei întăreşte mânăstirii (egumen fiind Ignatie) moşia amintită.
<obiectiv>1626, Biserica Sfânta Parascheva, Iancu Jianu
Biserica parohială cu hramul „Cuvioasa Paraschiva“ a fost zidită în anul 1529 de Vlad Banu, Dumitru Pârcălabu și Balica Spătaru – primii ctitori ai Mănăstirii Călui (Pr. D. Bălașa). A fost reparată în anii 1896, 1932, 1941 și 1960.
Biserica a fost zidită în formă de corabie, având o lungime de 24 metri și lățimea de 6 metri, proporția dintre lungime și lățime fiind de 1/4. Interiorul acestui
monument istoric cuprinde 4 încăperi: tinda, pronaosul, naosul și altarul. Atât zidurile exterioare, cât și zidurile ce despart pridvorul de pronaos depășesc ca grosime 1 metru. În anul 1930, a fost refăcut soclul și o parte din mobilier. În 1941, după cutremurul din 1940, biserica a fost consolidată printr-un sistem de tiranți longitudinali și transversali, unii îngropați, alții aparenți.
Această biserică, prin vechimea sa, are o istorie legată de familia Buzeștilor și de Mihai Viteazul. Se crede ca exista pe vremea lui Mihai Viteazul un tunel subteran care lega Curtea Buzeștilor, localizată la vest de biserică, pe actuala locație a Școlii Generale nr. 1 din localitate, și mănăstirea Călui, aflată la doar 3 kilometri distanță spre sud-vest. Acest tunel era o cale de scăpare a localnicilor din calea turcilor și a altor dușmani.
Cea mai veche inscripţie ce o datează în timp este epitaful de pe piatra de mormânt a lui Dumitru Pîrcălab Buzescu, care se află în tinda bisericii – Cuvincioasa Paraschiva – din comună:
„Cu mila lui Dumnezeu, aici se odihneşte sufletul răposatului Io Dumitru Pîrcălab Buzescu, mort de sabie în timpul lui Moise Voievod, maiu 5 anul 1529”.
În galeria celor mai faimoase şi puternice familii de boieri din judeţul Olt, familia Buzescu ocupă un loc de frunte. Strejeşti, Călui şi Iancu Jianu, toate aceste comune păstrează şi astăzi, la sute de ani
 
distanţă de perioada de glorie a acestui neam de seamă, numeroase mărturii ale existenţei acestor figuri legendare.
Numele Buzeştilor este strâns legat de cel al domnitorului Mihai Viteazul, pe care Radu, Preda şi Stroe l-au slujit până în ultimele clipe.
Buzeştii au fost alături de domnitor şi în timpul luptelor date pentru unirea Principatelor Române şi l- au slujit pe acesta chiar şi după moarte.
Graţie implicării şi faptelor eroice, oricare dintre cei trei fraţi ar fi ajuns cu uşurinţă în fruntea Ţării Româneşti. Au preferat însă să-l susţină pe Radu Şerban, dregător în divanul lui Mihai Viteazul şi vrednic continuator al politicii marelui său predecesor.
<obiectiv>1627, Biserica Sfânta Treime, Izoarele
Biserica parohială cu hramul „Sfânta Treime”, a fost zidită în anul 1872 de Mihail Izvoranu și Vasilica Dumitru. Pisania indică faptul că zidirea a început la 15 iunie 1871 și s-a terminat în 15 octombrie 1872 și a fost realizată de către Mihalache Izvoranul în amintirea familiei sale.
S-a consolidat, tencuit și pictat în timpul Prea Sfântului Părinte Patriarh Iustin Moisescu și al Episcopului Râmnicului și
Argeșului Gherasim Piteșteanu. Pisania a fost pictată în 1985 de pictorul Guriță.
Centrul de tineret Izvoarele își desfășoară activitatea în incinta casei parohiale situată în curtea bisericii, în vecinătatea locașului de cult. Deși mic, centrul este foarte primitor și emană o căldură de bun-venit. Pe pereți străjuiesc mai multe icoane, de unde sfinții cu privirea blândă și îngăduitoare ocrotesc parcă sufletele celor care se adună de fiecare dată aici. Băncuțele sunt așezate fie de-a lungul pereților, fie grupate câte patru, deoarece se fac activități în comun sau pe grupe.
Dintre activitățile care sunt organizate în cadrul casei parohiale la “Centrul Educațional Inovativ Alege Școala!” Izvoarele enumerăm:
- proiecție de film religios și discuții individuale sau pe grupe
- cerc artistic: quilling, origami, pirogravură, tehnica șervețelui, tehnica icoanei
- cateheză și predică interactive
- activități specifice toolkit-ului educațional “Alege Școala”
- serbări cu ocazia marilor sărbători.
Comuna Izvoarele a fost și rămâne Golgota județului Olt, cu cei mai mulți martiri care au dat tribut de sânge în închisorile comuniste.
14 ianuarie 1961 a fost ziua în care țăranii din comuna Izvoarele s-au ridicat, s-au dus la Primărie, au luat toate cererile de colectivizare și le-au distrus, apoi i-au alungat pe comuniști de acolo. Imediat a venit Armata și Securitatea, care au deschis foc asupra oamenilor. Banditește, noaptea, securiștii au făcut arestări masive. Au fost arestate, la Căminul Cultural din localitate, peste 150 de persoane care – ulterior – au fost triate, 48 dintre acestea ajungând în închisorile comuniste de la Pitești și Periprava.
 
<obiectiv>1628, Biserica Sfânta Parascheva, Izvoru
 Biserica Sfânta Parascheva din Izvoru datează din anul 1862, cea mai importantă renovare a acesteia având loc în anul 1997. Născută în Epivat, pe ţărmul Mării Marmara, în apropiere de Constantinopol, fosta capitală a Imperiului Bizantin, Sfânta Parascheva şi-a însuşit încă din copilărie credința pentru Hristos.
La vârsta de 10 ani, în timp ce se afla într-o biserică, a auzit la Sfânta Evanghelie cuvintele: „Vinde-ţi averea ta, dă-o la săraci şi urmează Mie“ (Matei 19, 21). A fost momentul care a decis definitiv traseul pe care Cuvioasa Parascheva avea să-l urmeze: cel al credinţei în Hristos şi al jertfirii
pentru cei nevoiaşi.
După ce a împlinit 20 de ani, a părăsit casa părintească din Epivat, îndreptându-se spre locurile sfinte de la Ierusalim, pe care-şi dorea cu ardoare să le vadă. A început acest lung pelerinaj trecând mai întâi prin Constantinopol, unde s-a închinat la moaştele sfinţilor din cetate. După cinci ani, Cuvioasa Parascheva a ajuns la Ierusalim, hotărând să rămână pentru tot restul vieţii sale în locurile în care au trăit Iisus Hristos şi Sfinţii Apostoli. Astfel, după ce s-a închinat la Locurile Sfinte, a mers în pustiul Iordanului, la o mănăstire de maici, acolo unde trăiseră Sfântul Ioan Botezătorul şi Cuvioasa Maria Egipteanca, ducând o viaţă aspră şi plină de nevoinţe.
La 25 de ani a părăsit mănăstirea din pustiul Iordanului, îndreptându-se din nou spre casă, după ce într-o noapte, în timp ce se ruga, un înger de lumină i-a spus: „Lasă pustiul şi întoarce-te în patria ta, unde vei da trupul tău, iar sufletul tău se va duce în cer alături de Mirele tău pe care L-ai iubit mai mult decât pe părinţi, pe rude şi toate bunurile din lume.“
Aşadar, tânăra Parascheva a plecat înapoi spre Constantinopol, unde, odată ajunsă, s-a închinat în marea biserică a Sfintei Sofia şi la icoana făcătoare de minuni a Maicii Domnului din Vlaherne, gândindu-se încotro să se îndrepte mai departe.
La 27 de ani Cuvioasa Parascheva a murit, iar trupul ei a fost îngropat aproape de mare. Sfintele sale moaşte au fost descoperite mult mai târziu de un călugăr şi au fost aşezate la loc de cinste, după ce Cuvioasa s-a arătat în vis unui anume Gheorghe din Kallicrateia. Aşa se face că trupul neputrezit şi înmiresmat al Sfintei Parascheva a fost mutat în biserica Sfinţilor Apostoli din Kallicrateia, unde se spune că au stat timp de 200 de ani.
Din Kallicrateia, moaştele Sfintei Parascheva au fost mutate în 1235 la Târnovo (Bulgaria de astăzi), unde au stat vreme de 160 de ani. De aici au fost duse la Belgrad, unde au stat până în 1521, de unde s-au întors la Constantinopol pentru alţi 120 de ani. În 1641, Cuvioasa a pornit spre Moldova, într-o lungă călătorie, după ce domnitorul Vasile Lupu a primit sfintele sale moaşte în dar de la Patriarhia Ecumenică de la Constantinopol. Astfel, la 13 iunie 1641 Cuvioasa a fost aşezată în Biserica „Sfinţii Trei Ierarhi“, unde moldovenii au cinstit-o până în 1889, când a fost mutată în Catedrala mitropolitană, acolo unde se odihneşte şi astăzi.
<obiectiv>1629, Conacul Izvoru
Conacul Izvoru a aparținut învățătorului Grigore Constantinescu, născut la 1870. Grigore Constantinescu a murit în anul 1961, cariera sa fiind marcată de mediul politic, fiind deputat în cadrul Partidului Național Liberal.
Partidul Național Liberal (PNL) este unul din principalele partide politice din România, cu rol
 
însemnat în modernizarea țării. A fost înființat sub acest nume în data de 24 mai 1875. Partidul Liberal din Principatele Române Unite a apărut ca formațiune politică în 1875, condus fiind Ion C. Brătianu și Constantin Rosetti, participanți la Revoluția de la 1848 din Țara Românească. Ion C. Brătianu a fost primul președinte al PNL, până la moartea sa în 1891, urmat de Dumitru Brătianu (1891 - 1892), Dimitrie Sturdza (1892-1908), Ion I. C. Brătianu (1908-1927), Vintilă Brătianu (1927- 1930), Ion G. Duca (1930-1933), care a fost asasinat de legionari, și Constantin I. C. Brătianu (1933- 1950), care a fost întemnițat de comuniști la penitenciarul Sighet, unde a și murit.
Izvoru sau Garbova este un sat în comuna Găneasa. Satul Izvoru este situat într-o poziție izolată la aproximativ 10 km distanță față de municipiul Slatina, având o suprafață restrânsă și o populație de cca. 850 de locuitori.
Teritoriul satului Izvoru și al comunei Găneasa are relief de câmpie, comuna fiind străbătută de pârâurile Oltișor și Cornes. Satul Izvoru este menționat pe 18 aprilie 1533 în documentul prin care Vlad Vintilă dăruiește mănăstiii Cutlumnz de la Athos.
La 15 aprilie 1612 se întâmplă prima atestare documentară a satului Izvor, jud. Romanați.
Atestat documentar încă din 1612, satul Izvoru a existat ca și teritoriu chiar din timpul romanilor, fiind populat mai întâi cu fugari din neamul Miuleștilor, descendenți ai lui „Miu-Haiducul”, constituind mai întâi comuna Dranovătu, fiind mult mai târziu component al comunei Găneasa. Numele satului Izvoru vine de la izvoarele ce se află în prezent la marginea de est a satului.
Primii locuitori ai acestui sat au fost fugari din pădurea Bistrișa și străini care erau scutiți de dări.
În aceste sate au venit: Mihai Leurdeanu, Barbu Cocioaba, Ivan Mitrica, Dogaru, Brâncoveanu și alții.
<obiectiv>1630, Biserica Adormirea Maicii Domnului, Liiceni
Biserica Adormirea Maicii Domnului din Liiceni a fost construită în jurul anului 1590. Lăcașul a fost refăcut în secolul al XVIII-lea de către Tudor Fărcășani. Cele mai importante schimbări apărute la nivelul bisericii vizează repararea și zugravirea acesteia din 1872, dar și restaurarea din 1947 după ce timp de 55 de ani fusese închisă. Adormirea Maicii Domnului este sărbătoarea în amintirea zilei în care
Fecioara Maria și-a dat obștescul sfârșit. Este prăznuită de ortodocși și catolici în fiecare an, pe data de 15 august. Această sărbatoare este cunoscută în popor și sub denumirea de Uspenia (termenul slav) sau Sfânta Maria Mare.
Despre Adormirea Maicii Domnului nu avem informații în Sfintele Evanghelii, ci numai în Tradiția Bisericii. Potrivit acestei Tradiții, Maica Domnului a fost înștiințată printr-un înger de mutarea ei din această viață.
Aceeași tradiție spune că Apostolii, aflați în acel moment în diferite zone ale lumii, au fost aduși pe nori pentru a fi prezenți la acest eveniment. Prin pronia divină, Apostolul Toma nu a fost prezent la înmormântare, sosind trei zile mai târziu. A cerut să se deschidă mormântul Maicii Domnului pentru a-i săruta mâinile acesteia, dar întrând în mormant, l-a aflat gol. Acest mormânt a fost identificat în Ierusalim, cu toate că sunt persoane care afirmă că Maria ar fi murit la Efes, locul unde a petrecut mulți ani după Înălțarea Domnului.
Biserica Ortodoxă susține că Fecioara Maria s-a născut cu păcatul strămoșesc și a primit iertare de acest păcat în momentul în care a acceptat să-l nască pe Hristos.
Adormirea Maicii Domnului este cea mai veche sărbătoare închinată Sfintei Fecioare Maria, deşi mărturii despre existenţa ei nu avem decât începând din secolul al V-lea, când cultul Maicii Domnului începe să se dezvolte foarte mult, mai ales după Sinodul IV Ecumenic, Sinod care a hotărât că Maica
 
Domnului este Născătoare de Dumnezeu, cultul ei cunoscând de acum o foarte mare dezvoltare. În secolul al V-lea, sărbătoarea Adormirii Maicii Domnului exista sigur în Siria, fiind menţionată în documentele datând din acest secol.
În secolul al VI-lea, sărbătoarea este menţionată şi în Apus, pentru prima dată la Sfântul Grigorie, episcopul de Tours (593 sau 594), cu deosebirea că acolo Adormirea Maicii Domnului se sărbătorea la date diferite de tradiţia Răsăritului, la 18 ianuarie, iar în unele părţi la 15 ianuarie. Se pare că generalizarea Praznicului Adormirii Maicii Domnului în Răsărit se datorează împăratului bizantin Mauriciu (528-603), care a rezidit Biserica Maicii Domnului din Ghetsimani şi care a fixat definitiv şi data sărbătoririi ei la 15 august.
În Apus, sărbătoarea a fost generalizată puţin mai târziu de către papa Teodor I (642-649), care era originar din Ierusalim, şi care a impus data de 15 august ca dată a sărbătoririi Adormirii Maicii Preacurate, ca în Răsărit.
Numai creştinii din Galia şi copţii egipteni sărbătoresc până astăzi Adormirea Maicii Sfinte, la vechea dată a prăznuirii ei, adică în 18 ianuarie.
<obiectiv>1631, Conacul Paul Lazăr, Liiceni
Conacul Paul Lazăr era construit în stil neoromânesc, cu parter, etaj și un foisor, de unde proprietarul putea urmări mai bine tot ce se întâmplă pe moșia lui. Conacul era construit din cărămidă și acoperit cu tablă zincată, și era amplasat într-un cadru superb valorificat de arhitecta peisagista Riri Delavrancea - Gibory: sere, solarii, peluze cu flori și pergola.
În anul 1939 Paul Lazăr era Președintele Camerei Agricole a Județului Romanați. După venirea rușilor și a comuniștilor la putere a fost internat în lagărul de la Caracal, unde a stat 8 luni.
În prima parte a celui de-al doilea război mondial,
când armata română a recucerit Basarabia și Bucovina, pe moșia lui de la Liiceni au fost aduși prizonieri ruși la muncă, aceștia acuzându-l când situația frontului s-a schimbat și rușii au venit peste noi, că nu au fost tratați cum trebuie, pentru acest
fapt Paul Lazăr trebuind să plătească.
O ceată de soldați ruși s-au dus la conac și în fața lui, pe lângă alte gesturi necivilizate de jaf și vorbe urâte, i-au împușcat cei 40 de cai de rasă, ce reprezentau averea sufletească, fiind un mare pasionat de creșterea și îngrijirea lor, aspect ce l-a tulburat profund, rușii interzicând ridicarea cadavrelor. Cumpăra iepe “pensionare” de la curse. Le împerechea cu armăsari care aveau pedigriul bun și premii importante, apoi vindea mânji promițători pe care îi antrena de tineri. La curte exista o pistă de trap, angajase un antrenor special, avea chiar și așa-numita bihuncă, pe care o trăgeau caii la cursele de trap, în care stătea jokeul.
El a adus în stagiatură la ferma sa un student de la Facultatea de Agricultură din Iași pe nume Grisco Leon, sublocotenent în rezervă, căruia i-a promis 150 000 de lei dacă va scoate un mânz cu caracteristici premiante. În timpul proiectului a început războiul, iar Grisco Leon a fost chemat pe front. Pe la mijlocul lui august 1941, aflat cu plutonul în linia întâi, apare un curier de la divizie însoțit de un civil, ce se duce direct la Grisco Leon, acesta îl îmbrățișează și îi oferă cei 150 000 de lei. Civilul era Paul Lazăr care obținuse aprobările ca să ajungă în zona de conflict, pentru a-i spune că unul din mânji întrunește cerințele stabilite. Aceștia doi s-au mai întâlnit după război în 1952 în Craiova, unde Paul Lazăr căra lemne cu o căruță de la un depozit, pentru diferite persoane. I-a spus că nu duce lipsă de bani, s-a obișnuit, nu-i pare rău că a pierdut moșia, dar suferă după cei 40 de cai uciși sălbatic de o ceată de soldați ruși ai armatei roșii eliberatoare.
 
Paul Lazăr s-a născut pe 7 februarie 1885 la Drăgășani și a decedat la Craiova pe 23 octombrie 1966, în casa surorii sale, adus aici în anul 1949, cu domiciliul obligatoriu, însoțit de menajera sa Elena, cu care s-a căsătorit în final.
<obiectiv>1632, Biserica Sfinții Apostoli, Mamura
Biserica Sfinții Apostoli din Mamura a fost construită în perioada 1818 – 1820, având la bază o structură din lemn. Ctitoria aparține lui Preda Căpitanu. Cele mai importante renovări aduse lăcașului au vizat rezidirea din 1852 și repararea totală din 1904 și 1940.
Sfântul Apostol Petru - fiul lui Iona și fratele Apostolului Andrei, s-a născut în Betsaida Galileei. Numele său iudeu era Simon, însă Mântuitorul îl va numi Chifa (piatră). După o pescuire minunată pe lacul Ghenizaret, este chemat să devină pescar de oameni.
Mărturisește în numele apostolilor dumnezeirea lui Hristos, dar se și leapadă de Hristos când El este prins spre a fi răstignit.
După Înălțarea Domnului, Petru ia cuvântul în adunarea ucenicilor și aleg ca apostol pe Matia în locul lui Iuda.
În ziua Cincizecimii, după predica Sfântului Apostol Petru, se botează trei mii de persoane.
Sfântul Apostol Petru a propovăduit în Ierusalim, Iudeea, Samaria, Asia Mică până în Babilon și în ultima parte a vieții, la Roma.
Sfântul Petru a murit răstignit pe cruce, cu capul în jos, în anul 67, pe 29 iunie.
Sfântul Apostol Pavel era originar din Tarsul Ciliciei, din neamul Veniamin. Sfântul Pavel a fost elevul învățatului Gamaliel.
Pavel locuia în Tars și lupta împotriva creștinilor. Sfântul Apostol Pavel a participat la uciderea arhidiaconului Ștefan.
Pe calea Damascului i se arată Hristos într-o lumina orbitoare și îl mustra: "Saule, Saule de ce ma prigonești?”.
Se convertește și primește botezul de la Anania, episcopul Damascului. Sfântul Apostol Pavel a pornit în trei mari călătorii misionare și a scris 14 epistole care se găsesc în Sfânta Scriptură. A fost decapitat din porunca împăratului Nero, în anul 67.
Din cauza faptului că Sfinții Apostoli Petru și Pavel au fost în temniță pentru că L-au mărturisit pe Hristos ca Fiu al lui Dumnezeu, au devenit ocrotitori ai sistemului penitenciar din Romania.
Ei sunt ocrotitori ai celor lipsiți de libertate și din cauza faptului că cei ajunși în penitenciare sunt persoane care au greșit față de Dumnezeu, precum au greșit și ei: Petru S-a lepădat de Hristos, iar Pavel i-a prigonit pe creștini.
Moaștele Sfinților Apostoli Petru și Pavel, potrivit Sinaxarului, au fost puse împreună. Tradiția a consemnat ziua de 29 iunie ca dată a martirajului Sfinților Apostoli Petru și Pavel.
Aşadar, Petru şi Pavel, autorii şi apostolii credinţei creştine autentice, au fost în acelaşi timp, doi prieteni adevăraţi, doi stâlpi de bază ai Bisericii. Interesant este faptul că fiecare dintre cei doi fraţi şi prieteni duhovniceşti aveau câte ceva de răscumpărat: Petru avea de răscumpărat dilemele lui, nestatorniciile lui, dar şi lepădarea lui formală de Iisus; Pavel avea de răscumpărat rătăcirea lui şi prigoana Bisericii lui Hristos.
 
<obiectiv>1633, Biserica de lemn, Momaiu
Biserica de lemn, cu hramul Sfânta Parascheva din Momaiu, datează din secolul al XVIII-lea, fiind înscrisă în lista monumentelor istorice ale județului Olt.
Lăcașul de cult a fost strămutat de pe locul unde fusese ridicat inițial deoarece poziția devenise aproape inaccesibilă pentru locuitorii satului. A fost ridicată pe temelie de beton, aparține tipologiei planimetrice II, cu absida altarului decrosată simetric și pridvor îngust, pe patru stâlpi, asemănător casei țărănești. Pereții sunt realizați din bârne groase de stejar, cioplite și terminate la partea superioară în forma capetelor de cai. Îmbinarea grinzilor este realizată în
sistemul "cheotoare dublă". Motivul brâului în formă de funie răsucită este prezent pe fața exterioară a pereților, același motiv constituind și chenarul de formă ovală al ușii de la intrare. Pictura interioară lipsește, locul acesteia fiind luat de icoane.
Născută în Epivat, pe ţărmul Mării Marmara, în apropiere de Constantinopol, fosta capitală a Imperiului Bizantin, Sfânta Parascheva şi-a însuşit încă din copilărie credința pentru Hristos. La vârsta de 10 ani, în timp ce se afla într-o biserică, a auzit la Sfânta Evanghelie cuvintele: „Vinde-ţi averea ta, dă-o la săraci şi urmează Mie“ (Matei 19, 21). A fost momentul care a decis definitiv traseul pe care Cuvioasa Parascheva avea să-l urmeze: cel al credinţei în Hristos şi al jertfirii pentru cei nevoiaşi. După ce a împlinit 20 de ani, a părăsit casa părintească din Epivat, îndreptându-se spre locurile sfinte de la Ierusalim, pe care-şi dorea cu ardoare să le vadă. După cinci ani, Cuvioasa Parascheva a ajuns la Ierusalim, hotărând să rămână pentru tot restul vieţii sale în locurile în care au trăit Iisus Hristos şi Sfinţii Apostoli. Astfel, după ce s-a închinat la Locurile Sfinte, a mers în pustiul Iordanului, la o mănăstire de maici, acolo unde trăiseră Sfântul Ioan Botezătorul şi Cuvioasa Maria Egipteanca, ducând o viaţă aspră şi plină de nevoinţe.
La 25 de ani a părăsit mănăstirea din pustiul Iordanului, îndreptându-se din nou spre casă. Aşadar, tânăra Parascheva a plecat înapoi spre Constantinopol, unde, odată ajunsă, s-a închinat în marea biserică a Sfintei Sofia şi la icoana făcătoare de minuni a Maicii Domnului din Vlaherne, gândindu-se încotro să se îndrepte mai departe. La 27 de ani Cuvioasa Parascheva a murit, iar trupul ei a fost îngropat aproape de mare. Sfintele sale moaşte au fost descoperite mult mai târziu de un călugăr şi au fost aşezate la loc de cinste, după ce Cuvioasa s-a arătat în vis unui anume Gheorghe din Kallicrateia. Aşa se face că trupul neputrezit şi înmiresmat al Sfintei Parascheva a fost mutat în biserica Sfinţilor Apostoli din Kallicrateia, unde se spune că au stat timp de 200 de ani.
Din Kallicrateia, moaştele Sfintei Parascheva au fost mutate în 1235 la Târnovo (Bulgaria de astăzi), unde au stat vreme de 160 de ani. De aici au fost duse la Belgrad, unde au stat până în 1521, de unde s-au întors la Constantinopol pentru alţi 120 de ani. În 1641, Cuvioasa a pornit spre Moldova, într-o lungă călătorie, după ce domnitorul Vasile Lupu a primit sfintele sale moaşte în dar de la Patriarhia Ecumenică de la Constantinopol. Astfel, la 13 iunie 1641 Cuvioasa a fost aşezată în Biserica „Sfinţii Trei Ierarhi“, unde moldovenii au cinstit-o până în 1889, când a fost mutată în Catedrala mitropolitană, acolo unde se odihneşte şi astăzi.
 
<obiectiv>1634, Biserica Sfântul Nicolae, Oboga
 Biserica Sfântul Nicolae din Oboga a fost construită în anul 1795 sub ctitorirea lui Dinică Agentoianu, având la bază o structură de lemn. În anul 1859, lăcașul a fost reconstruit sub coordonarea Catincăi Argentoianu, fiind înscrisă în lista monumentelor istorice ale județului Olt. Sfântul Nicolae este prăznuit la 6 decembrie. De origine grecească (Nikolaos), numele este format din două cuvinte: nike, „victorie“ (de la nikao, „a învinge“), și laos, „popor“, putându-se
talmaci prin „obșteasca biruință“. Sfântul Nicolae a trăit pe vremea împăraților Dioclețian și Maximian. Mai întâi a strălucit prin viețuire călugărească; iar pentru viața lui îmbunătățită a fost făcut arhiereu.
Nicolae s-a născut într-o familie bogată, iar după ce părinții săi au murit, el și-a folosit moștenirea pentru a ajuta oamenii saraci. Pentru că sfântul propovăduia cu îndrăzneală credința în Hristos a fost prins de mai-marii cetății, a fost bătut și chinuit, apoi aruncat în temniță, împreună cu alți creștini. Când împaratul Constantin a ajuns împărat al romanilor, au fost eliberați din legături toți cei închiși și, odată cu aceștia, și Sfântul Nicolae, care s-a dus în Myra. Nu după multa vreme a fost adunat de marele Constantin cel dintâi sinod de la Niceea, la care a luat parte și Nicolae.
A fost numit cardinal al tinutului Myra și este cunoscut pentru minunile pe care le-a săvârșit de-a lungul vieții și pentru generozitatea lui. A murit în 6 decembrie 345 (sau 352, după alte surse), fiind de atunci celebrat în fiecare an la această dată. Multe biserici au fost construite sub hramul Sfântului Nicolae, el fiind și unul dintre cei mai pictați sfinți în icoane. Este cunoscut drept patronul spiritual al unor țări precum Germania, Olanda, Rusia, România, Elveția, dar totodată este protectorul marinarilor, al fetelor nemăritate, al săracilor și nu în ultimul rând al copiilor.
Legenda lui Moș Nicolae spune că Sfântul Nicolae a ajutat trei fete sărace din orașul său, aducându-le dar de zestre, noaptea, fără a fi văzut. Casa în care trăiau cele trei surori era foarte săracă. Tatăl lor plănuia să-și vândă fetele ca să se îmbogățeasca. Bătrânul nu a fost înduplecat de lacrimile și durerea fiicelor, dar Sfântul Nicolae a aflat despre nenorocirea ce se petrecea și a venit în ajutorul lor. Noaptea, pe furiș, el a aruncat o pungă plină cu galbeni în camera fetei celei mai mari. Astfel, ea a reușit să se mărite curând. La fel a facut și în următorii doi ani, iar sora cea mijlocie și apoi cea mică au reușit să se așeze la casele lor. Tatăl s-a hotărât însă, ca înainte de căsătoria mezinei, să îl pândească noaptea pe Nicolae. L-a văzut astfel când a urcat pe acoperișul casei de această dată și a dat drumul pe coș unui săculeț. De atunci, legenda lui Moș Nicolae spune că acesta nu se arată niciodată, așa cum face Moș Crăciun, dar nu uită să îi răsplătească pe copiii cuminți și să le aducă nuiele celor neascultători.
<obiectiv>1635, Mănăstirea Căluiu, Oboga
Prima atestare documentară a mânăstirii face referire la lucrările de zidire începute în anul 1515, în timpul domniei Voievodului Neagoe Basarab (1512-1521), ctitori fiind Vlad Banul (bunicul celor trei fraţi Buzeşti), Dumitru Pîrcălabul şi Balica Spătarul. Lucrările de zidire au fost reluate către sfârşitul secolului al XVI-lea de către fraţii Buzeşti − Radu Clucerul, Preda Banul şi Stroe Stolnicul −,
 
finalizându-se la 8 iunie 1588, după cum reiese din pisania dăltuită în piatră.
În pisania din naos, restaurată la 1834, se precizează că până în anul 1594 au fost construite „şi zidurile curţii, casele şi o clopotniţă” – alta decât cea care se păstrează astăzi – în care se aflau clopotele dăruite de Radu Buzescu la 1588. Ulterior, bisericii i s-a adăugat un pridvor cu arcade laterale în jurul anului 1610, dărâmat însă în 1859, din cauza degradărilor suferite.
De-a lungul veacurilor, Mânăstirea Căluiu a fost folosită ca necropolă a familiei Buzeştilor. Aici au fost înmormântaţi:
- Preda Buzescu – mare Ban al Craiovei, în decembrie 1608, în colţul de N-V al pronaosului;
- Stanca-jupâniţa, soţia sa, în februarie 1590, în partea de S-V a pronaosului;
- Radu Buzescu – mare Clucer, în ianuarie 1610, tot în partea de S-V a pronaosului.
În 1657, călătorul sirian Pavel de Alep caracteriza mânăstirea ca fiind foarte mare, frumoasă şi bine întărită. Cu ziduri groase de 1 m, din piatră şi cărămidă, biserica are naosul delimitat de pronaos printr-un zid care lasă o deschidere doar cât o uşă. Atât naosul, cât şi pronaosul sunt luminate pe fiecare parte de câte o fereastră îngustă, prevăzută cu grilaj metalic. Turla pe naos este poligonală, cu douăsprezece ferestre înguste, şi impune prin mărimea ei şi prin decoraţia faţadelor. Acoperişul este din tablă, cu o streaşină mare. Zidul exterior este despărţit în două registre printr-un brâu median, registrul superior având firide tencuite, dar nepictate. Incinta este împrejmuită cu ziduri vechi din cărămidă, ce se deschid prin clopotniţa de zid de la intrare, circulaţia făcându-se pe alei pavate cu cărămidă şi cu dale de beton.
Pictura este opera unei echipe de meşteri autohtoni, în fruntea căreia s-a aflat Mihnea Zugravul, agentul diplomatic al lui Mihai Viteazul care, fiind trimis în anul 1600 la Veneţia, a procurat de acolo cea mai însemnată cantitate de culori. În anul 1834, biserica a fost repictată de postelnicul Barbu Coşoveanu Zugravul.
La început, la Căluiu au vieţuit călugări greci, urmaţi mai târziu de călugări români şi apoi de maici, până în 1986, când au revenit călugării, avându-l stareţ pe Arhim. Corneliu Miroslav. Aceştia au reparat mânăstirea şi, crescând foarte mult numărul închinătorilor, au construit o biserică nouă de mari proporţii în afara incintei vechi şi au restaurat biserica monument istoric în anul 2008. În prezent aici vieţuiesc 7 monahi şi fraţi.
<obiectiv>1636, Biserica Sfânta Parascheva, Optășani
Biserica de lemn din Optășani poartă hramul „Cuvioasa Paraschiva” și este datată din 1911. În cimitirul din spatele bisericii se află o capelă ridicată din bârnele bisericii anterioare, ce păstrează detalii sculpurale, decorative și fragmente de inscripții de interes.
În cimitirul din Optășani se păstrează o capelă de lemn ridicată în jurul unei vechi mese de altar, aparținând bisericii de lemn anterioare. Pereții capelei sunt ridicați din bârne recuperate din diferite părți ai vechii construcții. Bârnele vechi, parțial deteriorate de vremi, sunt martori prețioși ai vechii biserici, din care încă se pot
recupera câteva din trăsăturile ei definitorii.
Biserica de lemn a fost ridicată la o scară ambiţioasă, cu pronaos şi naos monumentale pentru o construcţie de lemn, terminate în elevaţie cu două turle înalte, aşezate peste coama acoperişului. La naos apar două abside laterale, iar spre răsărit se detaşează absida altarului. La apus, intrarea este adăpostită de un pridvor înalt. Pereţii sunt tencuiţi şi zugrăviţi, dând impresia unei biserici de zid.
 
Biserica cea veche era ridicată din bârne de stejar fățuite, încheiate în cheotori netede, bisericești. Biserica avea probabil cele trei încăperi tradiționale, pronaos, naos și altar, accesibile printr-un pridvor în fața intrării, pe latura de vest. Se poate astfel distinge o grindă cu decorații caracteristice unui fruntar de pridvor. Dintre consolele care ieșeau sub streașină se păstrează una cu capăt de cal, care după îmbinarea diagonală sugerează că provenea de la un perete încheiat poligonal, probabil de la altar. S-au păstrat și câteva ochiuri foarte mici de fereastră, evazate spre interior.
Cele mai interesante bârne provin din peretele de la intrare, pe care se păstrează fragmente de pisanie în limba română cu litere chirilice, care odinioară cereau amintirea și cinstirea faptelor de ctitorie ale strămoșilor comunității. Se distinge printre altele anul erei bizantine „7350”, adică anii 1841-1842 ai erei noastre, care poate marca în timp una din reparațiile necesare la întreținerea vechiului lăcaș. Vechimea reală a fost desigur mult mai mare, lăcașul cel vechi fiind probabil ridicat în secolul 18 sau chiar la sfârșitul secolului 17.
În anul 1997 s-a început renovarea la această biserică, iar în anul 1999 s-a turnat beton pentru centura de rezistenţă, lucrările finalizându-se în anul 2006.
<obiectiv>1637, Cimitirul vesel, Pietriș
De sute de ani există obiceiul ca, la mormintele morţilor, să se pună o cruce din lemn cu Sfântul Nicolae, Iisus Hristos, Sfântul Gheorghe sau Sfânta Fecioară Maria, în funcţie de cel la căpătâiul căruia era aşezată: bărbat, femeie sau copil. Aceste cruci, de multe ori vopsite în culori puternice, sunt numite de localnici „troiţe“ sau „cruci cu pălărie“.
Unii localnici ai satului îşi amintesc că cimitirul lor ar data din vremea domnitorului Alexandru Ioan Cuza.
În trecut, aproape întreg satul se ocupa cu confecţionarea de cruci, acum 50-60 de ani se mai ocupau cu acest meşteşug doar 40 de persoane. În prezent, numărul meşterilor de cruci din Pietriş-Olt a ajuns la patru, dintre care doar doi mai lucrează efectiv, restul fiind prea bătrâni pentru a mai putea munci. Printre cei care mai meşteresc astfel de obiecte rare se află și o femeie, singura femeie-meşter de cruci din satul Pietriş, care a moştenit tradiţia din familie.
Etapele fabricării unei cruci tradiţionale ar fi: pregătirea lemnului pentru cruce, lemn care trebuie să fie unul sănătos şi frumos – fără noduri. Apoi se pregătesc
accesoriile, ce vor fi montate pe cruce, adică mici piese de lemn care se pun de-o parte şi de alta a crucii, în completare. După aceea, se asamblează toate piesele crucii, atât cele mari, dar şi cele mai micuţe. Urmează vopsitul sau desenatul. Dacă persoana care a murit a fost bărbat, se desenează cu albastru un bărbat călare pe un cal ce îl reprezintă pe Sfântu Gheorghe. La femeie se colorează cu verde şi fiind desenată Maica Domnului, iar la copii îl este pictat Iisus Hristos.
Din vremuri imemoriale poporul român a fost creștin iar sentimentul său religios s-a materializat prin dăruirea jertfelnică cu care și-a ridicat sfintele locașuri de închinare. Pe lângă biserici, o categorie aparte, o constituie troițele.
Troițele sunt definite ca fiind cruci din lemn sau piatră, împodobite cu diferite inscripții, sculpturi, icoane nelegate de crucea propriu-zisă. În diferite zone, aceste cruci sunt adăpostite într-o construcție închisă din lemn sau piatră prevăzută cu o fereastră (usă) de vizitare. Interiorul acestora seamănă cu un mic altar, având în afară de crucea cu Hristos răstignit, icoane de sfinți, ștergare, mănunchiuri de flori și busuioc, candele din sticlă, simple sau îmbrăcate în metal.
 
<obiectiv>1638, Biserica Sfinții Voievozi, Pleșoiu
Biserica Sfinții Voievozi din Pleșoiu a fost construită în anul 1734 sub ctitoria lui Radu și Dumitrașco Plesvianu. Cele mai importante modificări aduse lăcașului au vizat repictarea din 1850, 1945 și 1994.
În fiecare an, pe data de 8 noiembrie, Biserica cinstește Soborul Sfinților Mihail și Gavriil și a tuturor Puterilor cerești celor fără de trupuri. Lucrarea principală a îngerilor este aceea de a-l întări și susține pe om în a transfigura lumea.
În limba ebraică, numele Sfântului Mihail înseamnă "Cine este ca Dumnezeu?". El este cel care "strigă": "Să luăm aminte, noi, care suntem făpturi, ce a pătimit Lucifer, cel care era cu noi:
cel ce era lumină, acum întuneric s-a facut. Că cine este ca Dumnezeu?", și așa s-a întocmit soborul, adică adunarea și unirea tuturor îngerilor.
Pe seama sa se pune și călăuzirea lui Lot și a familiei acestuia la ieșirea din Sodoma, precum și protecția specială a poporului lui Israel. Îi scoate din cuptor pe cei trei tineri din Babilon, îl sprijină în luptă pe Ghedeon, îl mustră pe vrăjitorul Valaam și îl eliberează din închisoare pe Sfântul Apostol Petru. Conform Scripturii, toti morții vor ieși din morminte la glasul trâmbiței Sfântului Arhanghel Mihail.
În iconografie, Arhanghelul Mihail este reprezentat purtând în mână o sabie de foc, semn că el pedepsește păcatul. Sfântul Arhanghel Mihail este pomenit în cărțile Vechiului Testament ca fiind prezent mai ales acolo unde Dumnezeu pedepsește nedreptatea. Din acest motiv Arhanghelul Mihail se arată a fi un înger al dreptății.
În limba ebraică, Gavriil înseamna "bărbat-Dumnezeu". Numele său conține concentrat vestea că Dumnezeu se va face bărbat, că va asuma firea omenească. Vestește Sfinților Părintilor Ioachim și Ana nașterea Maicii Domnului, îi descoperă lui Zaharia nașterea Înaintemergătorului. Pastorilor le arată ca li s-a născut prunc, pe Iosif, logodnicul Mariei, îl întărește ca să nu se îndoiască de nimic, călăuzește sfânta familie în Egipt și aduce femeilor mironosițe vestea Învierii Domnului.
Arhanghelul Gavriil este reprezentat în iconografia ortodoxă purtând în mână o floare de crin alb, ca simbol al bucuriei și binecuvântării. Arhanghelul Gavriil este îngerul bunătății și milostivirii lui Dumnezeu.
<obiectiv>1639, Conacul Boieresc Romano, Pleșoiu
În anul 1962, în cadrul Conacului Romano și-a început activitatea Școlii ajutătoare, destinată copiilor care nu puteau face faţă programei normale.
Conacul a fost executat în stil neo-românesc de cunoscutul arhitectul Cerchez în anul 1920. Suprafața construită totală este de 1.500 mp, curtea are 9 ha. Locuința este poziționată în cadrul
  
unui parc natural de 1,5 ha, cu un lac populat cu pește, vegetație forestieră diversă, vegetație ornamentală.
Se spune că istoria familiei Romano a început în anul 1821, atunci când Tudor Vladimirescu a pornit revoluția în Oltenia.
Deoarece avea nevoie de ajutoare el s-a hotărât să ceară sprijinul a șapte frați din Rusia, frații Romanov - fără legătură cu familia imperială rusă, pe care îi cunoscuse după ce a luptat alături de ei în armata țarului Alexandru I. Aceștia au ajuns pe meleagurile mioritice stabilindu-se în Pleșoiu.
Dupa ce a fost confiscat în 1949, printr-un decret stalinist, conacul a fost la început tabara de pionieri, 2 martie 1949. Ulterior, a fost trust IAS si scoala pentru copiii cu handicap.
Regimul comunist a confiscat proprietatea, iar demnitarul comunist Emil Bobu, ministru de interne în perioada 1973-1975 și secretarul CC al PCR, a locuit aici. Acesta a fost condamnat după 1989 la închisoare pe viață pentru “participare la genocidul națiunii române”.
Din 1987 până în 1990 a fost locuința secretă a lui Emil Bărbulescu, nepotul lui Nicolae Ceaușescu. De altfel, Bărbulescu a fost arestat pe malul lacului conacului. Emil Bărbulescu, fiul Elenei Bărbulescu (sora lui Nicolae Ceauşescu) era, în 1989, căpitan de miliţie şi prim locţiitor al şefului Inspectoratului Judeţean Olt al Ministerului de Interne.
Din 1990 până în 1998 a fost locație de gestiune pentru diverși locatori.
În prezent, conacul este complet restaurat din 2012. Vila în sine este dezvoltată în principal pe demisol şi parter, cu un turn accent orientat spre drumul principal de acces. Elementele decorative în stuco şi lemn ne vorbesc cu prisosinţă depsre stilul neoromânesc, care parcă respiră din fiecare trăsătură interioară şi exterioară a vilei.
<obiectiv>1640, Biserica de lemn, Prisaca
Biserica de lemn din Prisaca, cu hramul Sfântului Ioan Botezătorul este unul dintre cele mai vechi lăcașuri din județul Olt, fiind inclus în lista monumentelor istorice. Biserica datează din anul 1865, având o structură în totalitate din lemn. Sfântul Ioan Botezătorul s-a născut în cetatea Orini, în familia preotului Zaharia. Elisabeta, mama sa, era descendentă a seminției lui Aaron. Nașterea prorocului Ioan s-a petrecut cu șase luni înaintea celei a lui Iisus. Nașterea sa a fost vestită de către îngerul Gavriil lui Zaharia, în timp ce acesta slujea la templu. Pentru că nu va da crezare celor vestite de îngerul Gavriil,
Zaharia va rămâne mut până la punerea numelui fiului său.
Sfântul Ioan Botezătorul a început să predice în al cincisprezecelea an al domniei Cezarului Tiberiu, pe când Ponțiu Pilat era procuratorul Iudeii. El a avut menirea de a pregăti poporul pentru primirea lui Mesia și de a-l descoperi pe acesta și a-l face cunoscut lui Israel.
Considerându-l proroc, locuitorii din Ierusalim și din întreaga Iudee se strângeau în jurul lui pentru a-i asculta cuvintele și mai ales pentru a fi botezați de el în râul Iordan.
Ioan le cerea, înainte de a-i boteza, să-și spovedească păcatele și să se pocăiască, spunându-le că el îi botează doar cu apă, dar „cel ce va veni după el” îi va boteza cu Duh Sfânt și cu foc.
Evanghelia relatează că și Iisus a venit din Galileea, pentru a fi botezat de Ioan, care, văzându-l, a spus: „Iată mielul lui Dumnezeu, cel ce spăla păcatul lumii”. Conform acestei relatări, ieșind din apa Iordanului, Iisus ar fi spus „cerurile s-au deschis și duhul lui Dumnezeu s-a vărsat, coborându-se ca un
 
porumbel și venind peste el. Și glas din ceruri zicând : acesta este Fiul Meu cel iubit întru care am binevoit”.
Din Evanghelia după Marcu, aflăm că Sfântul Ioan Botezătorul era îmbrăcat în haină din păr de cămilă, încins cu o curea de piele și că se hrănea cu lăcuste și miere sălbatică.
Camilă poate simboliza atât curăția, cât și necurăția. Dacă în Vechiul Testament ea putea fi privită ca un animal curat pentru că era rumegător, ea putea fi văzută și ca necurată, dacă ținem seama că avea copita despicată. Dacă rămânem la prima semnificație, cea de animal curat, cămila simbolizează poporul ales, în timp ce necurăția prefigura neamurile păgâne.
Faptul că Ioan purta o haină din păr de camilă, semnifică chemarea evreilor și a păgânilor la Hristos. Cureaua, provenită de la un animal mort, semnifică prin încingerea cu ea, omorârea patimilor.
Cât privește hrana sa, trebuie să știm că albinele și lăcustele erau considerate a fi curate în Vechiul Testament, semn că Ioan se hrănea doar cu cele plăcute Domnului.
Din Evanghelie cunoaștem că Irod, la un ospăț prilejuit de sărbătorirea zilei de naștere, a tăiat capul Sfântului Ioan Botezătorul, la cererea Irodiadei. În acea vreme, Sfântul Ioan era întemnițat în castelul lui Irod de la Maherus. Ioan îl mustrase pe Irod pentru traiul lui nelegiuit cu Irodiada, care era soția fratelui său. În ura ei de moarte, Irodiada a sfătuit-o pe Salomeea, fiica ei, care dansase și plăcuse oaspeților și îndeosebi lui Irod, să ceară de la acesta capul Botezătorului ca răsplată.
<obiectiv>1641, Biserica Sfântul Nicolae, Profa
Biserica Sfântul Nicolae din Profa a fost construită în anul 1817, ctitorită de către Popa Ion și Voicu Căpățână, fiind inclus în lista monumentelor istorice.
Sfântul Nicolae este prăznuit la 6 decembrie. De origine grecească (Nikolaos), numele este format din două cuvinte: nike, „victorie“ (de la nikao, „a învinge“), și laos, „popor“, putându-se talmaci prin „obșteasca biruință“. Sfântul Nicolae a trăit pe vremea împăraților Dioclețian și Maximian. Mai întâi a strălucit prin viețuire călugărească; iar pentru viața lui îmbunătățită a fost făcut arhiereu.
Nicolae s-a născut într-o familie bogată, iar după ce părinții săi au murit, el și-a folosit moștenirea pentru a ajuta oamenii saraci. Pentru că sfântul propovăduia cu îndrăzneală credința în Hristos a fost prins de mai-marii cetății, a fost bătut și chinuit, apoi aruncat în temniță, împreună cu alți creștini. Când împaratul Constantin a ajuns împărat al romanilor, au fost eliberați din legături toți cei închiși și, odată cu aceștia, și Sfântul Nicolae, care s-a dus în Myra. Nu după multa vreme a fost adunat de marele Constantin cel dintâi sinod de la Niceea, la
care a luat parte și Nicolae.
A fost numit cardinal al tinutului Myra și este cunoscut pentru minunile pe care le-a săvârșit de-a lungul vieții și pentru generozitatea lui. A murit în 6 decembrie 345 (sau 352, după alte surse), fiind de atunci celebrat în fiecare an la această dată. Multe biserici au fost construite sub hramul Sfântului Nicolae, el fiind și unul dintre cei mai pictați sfinți în icoane. Este cunoscut drept patronul spiritual al unor țări precum Germania, Olanda, Rusia, România, Elveția, dar totodată este protectorul marinarilor, al fetelor nemăritate, al săracilor și nu în ultimul rând al copiilor.
Legenda lui Moș Nicolae spune că Sfântul Nicolae a ajutat trei fete sărace din orașul său, aducându-le dar de zestre, noaptea, fără a fi văzut. Casa în care trăiau cele trei surori era foarte săracă. Tatăl lor plănuia să-și vândă fetele ca să se îmbogățeasca. Bătrânul nu a fost înduplecat de lacrimile și durerea fiicelor, dar Sfântul Nicolae a aflat despre nenorocirea ce se petrecea și a venit în ajutorul lor. Noaptea, pe furiș, el a aruncat o pungă plină cu galbeni în camera fetei celei mai mari. Astfel, ea a reușit să se mărite curând. La fel a facut și în următorii doi ani, iar sora cea mijlocie și apoi cea mică au reușit să se așeze la casele lor. Tatăl s-a hotărât însă, ca înainte de căsătoria mezinei, să îl
 
pândească noaptea pe Nicolae. L-a văzut astfel când a urcat pe acoperișul casei de această dată și a dat drumul pe coș unui săculeț. De atunci, legenda lui Moș Nicolae spune că acesta nu se arată niciodată, așa cum face Moș Crăciun, dar nu uită să îi răsplătească pe copiii cuminți și să le aducă nuiele celor neascultători.
<obiectiv>1642, Ansamblul Brătășanu, Radomirești
Ansamblul a fost construit în secolul al XIX-lea de către boierul Polișor Brătășeanu. Construcția este realizată din cărămidă, sarpanta este din lemn cu învelitoare din țiglă. În cadrul conacului a funcționat Asociația Agricolă Poiana Radomirești.
Polișor Bătășanu (1857-1935) a fost un om politic român, membru al Partidului Național Român, apoi vicepreședinte al Partidului Național-Țărănesc (1926). A editat ziarul conservator „La Roumanie” (1918-1919), apărut la Paris, în care a făcut cunoscută opiniei publice internaționale legitimitatea dezideratului desăvârșirii
unității statale a românilor.
Radomirești este un sat nou, înființat de fugarii de pe moșiile boierești din satul Radomir din județul Dolj. Denumirea satului vine de la un conducător slav - Radomir - stabilit aici, iar oamenii din ceata lui, cu timpul s-au numit ''radomirești''. Fiind un sat de câmpie, populația se ocupa mai mult cu agricultură și cu creșterea animaleor, preocupări care se regăsesc cu preponderență și astăzi, în ocupația zilnică a locuitorilor satului. O mică parte a locuitorilor se va fi ocupat cu meșteșugurile sau cu comerțul. Satul a cunoscut o perioadă de înflorire economică în secolul XIX, fiind așezat la jumătatea drumului dintre Caracal și Roșiorii de Vede.
Prima atestare documentară a satului o avem din anul 1512-1513, iulie 23, când domnitorul Neagoe Basarab întărește Mânastirea Cutlumuz de la Muntele Athos satele sale, hotârnicite de boieri.
Mult mai sigură ca dată de atestare documentară a satului Radomirești este anul 1606, mai 12, când la Târgoviște, domnitorul Radu Șerban - 1602-1611 (a doua domnie) întărește paharnicului Badea stăpânirea asupra satelor: Stoicănești, Crăciunei, Radomirești și Călinești.
Satul Radomirești este satul de centru al comunei cu același nume. Din comună mai fac parte satele: Crăciunei, Olt, Poiana, Olt și Călinești.
Conform recensământului efectuat în 2011, populația comunei Radomirești se ridică la 3.402 locuitori, în scădere față de recensământul anterior din 2002, când se înregistraseră 4.129 de locuitori. Majoritatea locuitorilor sunt români (94,47%). Pentru 5,35% din populație, apartenența etnică nu este cunoscută.
Din punct de vedere confesional, majoritatea locuitorilor sunt ortodocși (94,44%). Pentru 5,35% din populație, nu este cunoscută apartenența confesională.
<obiectiv>1643, Vestigiile Orașului Roman, Resca
Romula, poartă un nume roman ce amintește de Roma, cetatea eternă. Cucerirea Daciei de către romani și transformarea unei părți a teritoriului acesteia în provincie romană au marcat un salt important în domeniul vieții materiale și
  
spirituale din ținuturile de la nord de Dunăre. Printre elementele de civilizație nou introduse în Dacia s-au numărat și orașele; printre așezările urbane nou-înființate s-a aflat și Romula, oraș ce a cunoscut o evoluție rapidă, devenind în scurt timp principalul centru urban din zonă, capitală a Daciei inferioare și, mai târziu, a Daciei Malvensis.
Asemenea marilor centre urbane ale Daciei, Romula-Malva a înaintat în ierarhia municipală, obținând o dată cu dezvoltarea sa atât rangul de municipium, cât și pe cel de colonie. Prima atestare a municipiului Romula este din timpul lui Antoninus Pius, dar pare foarte probabil ca aceasta promovare să se datoreze împăratului Hadrianus, cu prilejul reformei administrative din anii 119-120, o dată cu desemnarea ei drept capitală a Daciei Inferior. Nici data acordării statutului de colonie nu este cunoscută cu exactitate; se acceptă o promovare la statutul superior pe vremea lui Septimius Severus.
Atacurile barbare care au avut loc către mijlocul secolului al III-lea la granița de răsărit a provinciei au declanșat criza stăpânirii romane din Dacia, aducând în prim-planul evenimentelor regiunile sudice ale acesteia. După mai bine de un secol de prosperitate, Romula - Malva a suferit în această perioadă distrugeri însemnate. Retragerea aureliană a armatei și administrației romane din Dacia (275) a marcat sfârșitul existenței orașului roman Romula.
În zonă s-au fost descoperit urme de locuire aparținând neoliticului (cultura Boian V), perioadei de tranziție la epoca bronzului (cultura Coțofeni), epocii bronzului (cultura Vericioara, fazele finale), Latene-ului geto-dacic și sec. XIV-XVI.
La Est și la Vest de drumul roman către Acidava (Enosești), la Nord și la Sud de zidul lui Filip Arabul se găsește centrul (cartierul) de producție ceramică din partea de Nord a orașului roman Romula. Acesta a devenit sectorul cel mai intens analizat al sitului arheologic.
Cercetările în această zonă au început în anul 1965 și au continuat până în anul 1998 sub conducerea arheologului dr. Gheorghe Popilian. În acest sector au fost descoperite un număr de 22 de cuptoare de ars cărămizi și vase, o vilă suburbană, mai multe edificii și două morminte în sarcofage din cărămidă. Scopul general al săpăturilor arheologice din anul 2003 a fost prelungirea cercetării centrului de producție a ceramicii din partea de nord a orașului roman.
<obiectiv>1644, Biserica Sfântul Nicolae, Reșca
Biserica „Sfântul Nicolae“ din satul Reșca, a fost zidită în anul 1781, de Ilinca Dobrosloveanca Setrăreasa, fostă metoc al Mănăstirii Bistrița.
În anul 1784 ctitorul a închinat Biserica cu toate averile ei Episcopiei Râmnicului, biserica fiind cunoscută în istorie sub numele de schitul Recica și a devenit metoc al Sfintei Episcopii, acest lucru fiind întărit și de Hrisovul din 1785 dat de domnitorul Alexandru Ipsilanti. După secularizarea averilor mănăstirești, schitul devine biserică parohială a Parohiei Reșca din județul Romanați.
În anul 1924 s-au făcut reparații de consolidare a zidurilor și s-a refăcut turla cea mare. În anii 1952, 1972, 1979 s-au făcut reparații la
exterior și la acoperiș. Pictura s-a restaurat în 1982.
Amenajarea curții interioare și alte reparații s-au efectuat și între anii 1987-2003. Pisania lăcașului de cult amintește și că, „În anul 2004, cu Binecuvântarea P.S. Gherasim, Episcop al Râmnicului și cu avizul Direcției Monumente, Culte și Cultură – Olt au început lucrările de restaurare a picturii vechi și de pictură nouă în pronaos și tindă.“
Satul Reșca a fost o așezare romană situată pe malul drept al Oltului. Începuturile ei trebuie legate de prezența unei garnizoane romane. În jurul nucleului civil de pe lângă fortificație s-a născut, mai apoi,
 
orașul roman. Săpăturile arheologice au pus în evidență un zid de incintă, care adăpostea zona centrală a orașului roman.
O a doua incinta, mai mare, care o cuprindea și pe cea inițială, a fost ridicată în anul 248, din ordinul împaratului Filip Arabul, în urma respingerii invaziei carpilor.
La Romula au fost identificate și mai multe necropole. Dintre unitățile militare care au staționat aici, până la ridicarea localității la rangul de municipiu, sunt de amintit cohors I Flavia Commagenorum și numerus Surorum sagittariorum. Odată cu dobândirea rangului de municipiu, unitățile au fost transferate, probabil, într-una din fortificațiile de pe Olt.
Orașul Roman Romula cuprinde o serie de edificii păstrate în diferite stări de conservare, astfel: ziduri de piatră cioplită, ziduri de cărămidă, resturile unei mari construcții, canalul cu podul roman, porțile de vest nord și sud ale orașului, valul de sud, thermele orașului, resturile unor edificii și construcții, curia orașului, etc.
<obiectiv>1645, Statuia Sfântul Constantin cel Mare, Reșca
Statuia Sfântului Constantin cel Mare din localitatea Reșca îl înfățisează pe acesta pe un soclu negru la baza căruia sunt menționate acțiuni importante care au condus la dezvoltarea imperiului, și anume:
- în anul 313 a elaborat Edictul din Milan prin care a dat libertate creștinilor;
- în anul 321 a decretat duminică zi de odihnă în întreg imperiul; - în anul 325 a convocat Sinodul I ecumenic de la Niceea;
- a refăcut drumul dintre Sucidava și Romula – Reșca;
- în anul 330 a mutat capitala la Constantinopol.
Gaius Flavius Valerius Aurelius Constantinus (27 februarie 272 – 22 mai 337), cunoscut și sub numele de Constantin I, sau în cadrul Bisericii Ortodoxe sub titulatura de Sfântul Constantin cel Mare, a fost un împărat roman, proclamat Augustus de către trupele sale în data de 25 iulie 306 d.Hr. și care a condus Imperiul Roman până la moartea sa, survenită în anul 337. Sfântul Constantin a rămas cunoscut până în timpurile noastre mai ales pentru Edictul de la Milano din anul 313, care marchează intrarea în legalitate a religiei creștine pe întreg cuprinsul imperiului, pentru prima oară în istorie, precum și pentru organizarea Primului Sinod Ecumenic de la Niceea în anul 325; aceste acțiuni sunt considerate factori majori ai
răspândirii religiei creștine. Reputația sa de primul împărat creștin a fost recunoscută de către istorici, începând cu Lactanțiu și Eusebiu de Cezareea, până în timpurile noastre, deși în mediile neortodoxe încă mai există dispute cu privire la sinceritatea convingerilor sale religioase. Acestea ar fi fost alimentate de sprijinul pe care l-a arătat în continuare zeităților păgâne, precum și de faptul că s-a botezat abia spre sfârșitul vieții.
Biserica îl cinstește în rândul sfinților, în ceata drepților, prăznuindu-l împreună cu mama sa, sfânta împărăteasă Elena, pe 21 mai, fiind numiți „Sfinții Mari Împărați, întocmai cu Apostolii, Constantin și mama sa Elena”.
Deosebita insistenţă a lui Constantin cel Mare de a termina cu bine diferitele lucrări strategice de fortificaţii pe frontiera danubiană, ca cea de la Sucidava (Celei, jud. Olt) sau de reparare a altora mai uzate, ca cea dintre Sucidava şi Romula (Reşca, jud. Olt), plus înălţarea cetăţii Constantiniana Daphne, au dovedit afinitatea deosebită a împăratului roman de origine dacică faţă de propria-i gintă, dar şi cea izvorâtă din grija pe care el o purta zonei sacre a daco-geţilor.
 
<obiectiv>1646, Biserica de lemn, Rusănești
 Biserica de lemn din Rusănești are hramul Sfântului Ioan Botezătorul datează din secolul al XVIII-lea. Lăcașul a fost refăcut în anul 1836 de către Ștefan Jianu, iar reparații i-au fost aduse în 1888 și 1933.
Sfântul Ioan Botezătorul s-a născut în cetatea Orini, în familia preotului Zaharia. Elisabeta, mama sa, era descendentă a seminției lui Aaron. Nașterea prorocului Ioan s-a petrecut cu șase luni înaintea celei a lui Iisus. Nașterea sa a fost vestită de către îngerul Gavriil lui Zaharia, în timp ce acesta slujea la templu. Pentru că nu va da crezare celor vestite de îngerul Gavriil, Zaharia va rămâne mut până la punerea
numelui fiului său.
Sfântul Ioan Botezătorul a început să predice în al cincisprezecelea an al domniei Cezarului Tiberiu, pe când Ponțiu Pilat era procuratorul Iudeii. El a avut menirea de a pregăti poporul pentru primirea lui Mesia și de a-l descoperi pe acesta și a-l face cunoscut lui Israel.
Considerându-l proroc, locuitorii din Ierusalim și din întreaga Iudee se strângeau în jurul lui pentru a-i asculta cuvintele și mai ales pentru a fi botezați de el în râul Iordan.
Ioan le cerea, înainte de a-i boteza, să-și spovedească păcatele și să se pocăiască, spunându-le că el îi botează doar cu apă, dar „cel ce va veni după el” îi va boteza cu Duh Sfânt și cu foc.
Evanghelia relatează că și Iisus a venit din Galileea, pentru a fi botezat de Ioan, care, văzându-l, a spus: „Iată mielul lui Dumnezeu, cel ce spăla păcatul lumii”. Conform acestei relatări, ieșind din apa Iordanului, Iisus ar fi spus „cerurile s-au deschis și duhul lui Dumnezeu s-a vărsat, coborându-se ca un porumbel și venind peste el. Și glas din ceruri zicând : acesta este Fiul Meu cel iubit întru care am binevoit”.
Din Evanghelia după Marcu, aflăm că Sfântul Ioan Botezătorul era îmbrăcat în haină din păr de cămilă, încins cu o curea de piele și că se hrănea cu lăcuste și miere sălbatică.
Camilă poate simboliza atât curăția, cât și necurăția. Dacă în Vechiul Testament ea putea fi privită ca un animal curat pentru că era rumegător, ea putea fi văzută și ca necurată, dacă ținem seama că avea copita despicată. Dacă rămânem la prima semnificație, cea de animal curat, cămila simbolizează poporul ales, în timp ce necurăția prefigura neamurile păgâne.
Faptul că Ioan purta o haină din păr de camilă, semnifică chemarea evreilor și a păgânilor la Hristos. Cureaua, provenită de la un animal mort, semnifică prin încingerea cu ea, omorârea patimilor.
Cât privește hrana sa, trebuie să știm că albinele și lăcustele erau considerate a fi curate în Vechiul Testament, semn că Ioan se hrănea doar cu cele plăcute Domnului.
Din Evanghelie cunoaștem că Irod, la un ospăț prilejuit de sărbătorirea zilei de naștere, a tăiat capul Sfântului Ioan Botezătorul, la cererea Irodiadei. În acea vreme, Sfântul Ioan era întemnițat în castelul lui Irod de la Maherus. Ioan îl mustrase pe Irod pentru traiul lui nelegiuit cu Irodiada, care era soția fratelui său. În ura ei de moarte, Irodiada a sfătuit-o pe Salomeea, fiica ei, care dansase și plăcuse oaspeților și îndeosebi lui Irod, să ceară de la acesta capul Botezătorului ca răsplată.
<obiectiv>1647, Biserica Sfinții Martiri Brâncoveni, Rusănești
Biserica Sfinții Martiri Brâncoveni a fost construită în perioada 1995 – 2012. Piatra de temelie a fost pusă de către Episcopul Gherasim al Râmnicului în data de 28 mai 1995. Proiectul bisericii a fost realizat de către Familia Berbescu. Lucrările au fost executate în regie proprie, cu
 
sprijinul financiar al autorităților locale, dar și a enoriașilor. Pictura a fost realizată în frescă de către Prof. Dumitru Sorica din București. Slujba de sfințire a avut loc în data de 3 iunie 2012 și a fost oficiată de Episcopul Slatinei și a Romanaților.
Domnia lui Constantin Brâncoveanu a început sub semnul apariției Bibliei în limba română în anul 1688. Și-a asumat rolul de protector al tiparului și școlilor din Muntenia, dar și din Transilvania. A dat Bucureștiului o nouă Academie Domnească, transformând școala de la Sf. Sava în “colegiu public pentru pământeni și străini”, cu o programă asemănătoare instituțiilor de grad superior. L-a adus de la Istanbul pe Andrei, viitorul mitropolit Antim Ivireanul, sub îndrumarea căruia se vor tipări numeroase cărți în limbile română, greacă, slavonă, georgiană și chiar arabă. A ctitorit mai multe biserici și mănăstiri, între care: bisericile de la Potlogi și Mogoșoaia, Mănăstirile Hurezi și Brâncoveni, Biserica “Sf. Gheorghe Nou” din București, unde odihnesc sfintele sale moaște.
Pentru că a refuzat să se lepede de la credința creștină, pe 15 august 1714, chiar în ziua când împlinea 60 de ani, domnitorul român a fost decapitat. Aceeași pedeapsa au suferit-o și cei patru fii ai săi, împreună cu sfetnicul Ianache.
Trupurile lor au fost aruncate în Bosfor. Au fost scoase de câțiva creștini și îngropate în mare taină într-o mănăstire din Halki, chiar lângă Tarigrad. În vara anului 1720, Doamna Maria (Marica) a adus pe ascuns rămășitele domnitorului și le-a îngropat în Biserica Sfântul Gheorghe Nou din București. A așezat peste mormânt o piatră împodobită doar cu pajura țării, fără nici o pisanie, iar deasupra a pus o candelă de argint. Pornind între altele, și de la inscripția de pe această candelă (din 12 iunie 1720), Virgil Drăghiceanu a făcut în 1914 descoperirea mormântului voievodal.
Pe 15 august 1992, Constantin Brâncoveanu cu fiii săi și cu sfetnicul Ianache au fost declarați sfinți de către Biserica Ortodoxă Română.
<obiectiv>1648, Biserica Adormirea Maicii Domnului, Sâmburești
Biserica Adormirea Maicii Domnului a fost construită în anul 1771, fiind inclusă în lista monumentelor istorice a județului Olt. Adormirea Maicii Domnului este sărbătoarea în amintirea zilei în care Fecioara Maria și-a dat obștescul sfârșit. Este prăznuită de ortodocși și catolici în fiecare an, pe data de 15 august. Această sărbatoare este cunoscută în popor și sub denumirea de Uspenia (termenul slav) sau Sfânta Maria Mare. Despre Adormirea Maicii Domnului nu avem informații în Sfintele Evanghelii, ci numai în Tradiția Bisericii. Potrivit acestei Tradiții, Maica Domnului a fost înștiințată printr-un înger de mutarea ei din această viață.
Aceeași tradiție spune că Apostolii, aflați în acel moment în diferite zone ale lumii, au fost aduși pe nori pentru a fi prezenți la acest eveniment. Prin pronia divină, Apostolul Toma nu a fost prezent la înmormântare, sosind trei zile mai târziu. A cerut să se deschidă mormântul Maicii Domnului pentru a-i săruta mâinile acesteia, dar întrând în mormant, l-a aflat gol. Acest mormânt a fost identificat în Ierusalim, cu toate că sunt persoane care afirmă că Maria ar fi murit la Efes, locul unde a petrecut mulți ani după Înălțarea Domnului.
Biserica Ortodoxă susține că Fecioara Maria s-a născut cu păcatul strămoșesc și a primit iertare de acest păcat în momentul în care a acceptat să-l nască pe Hristos.
Adormirea Maicii Domnului este cea mai veche sărbătoare închinată Sfintei Fecioare Maria, deşi mărturii despre existenţa ei nu avem decât începând din secolul al V-lea, când cultul Maicii Domnului începe să se dezvolte foarte mult, mai ales după Sinodul IV Ecumenic, Sinod care a hotărât că Maica Domnului este Născătoare de Dumnezeu, cultul ei cunoscând de acum o foarte mare dezvoltare. În secolul al V-lea, sărbătoarea Adormirii Maicii Domnului exista sigur în Siria, fiind menţionată în documentele datând din acest secol.
 
În secolul al VI-lea, sărbătoarea este menţionată şi în Apus, pentru prima dată la Sfântul Grigorie, episcopul de Tours (593 sau 594), cu deosebirea că acolo Adormirea Maicii Domnului se sărbătorea la date diferite de tradiţia Răsăritului, la 18 ianuarie, iar în unele părţi la 15 ianuarie. Se pare că generalizarea Praznicului Adormirii Maicii Domnului în Răsărit se datorează împăratului bizantin Mauriciu (528-603), care a rezidit Biserica Maicii Domnului din Ghetsimani şi care a fixat definitiv şi data sărbătoririi ei la 15 august.
În Apus, sărbătoarea a fost generalizată puţin mai târziu de către papa Teodor I (642-649), care era originar din Ierusalim, şi care a impus data de 15 august ca dată a sărbătoririi Adormirii Maicii Preacurate, ca în Răsărit.
Numai creştinii din Galia şi copţii egipteni sărbătoresc până astăzi Adormirea Maicii Sfinte, la vechea dată a prăznuirii ei, adică în 18 ianuarie.
<obiectiv>1649, Biserica Stănuleasa, Sâmburești
Biserica Stănuleasa din Sâmburești este datată cu anul 1831, fiind ctitorită de Constantin și Dumittru Trepteanu și Maria Leca. Biserica are hramul Sfântului Mare Mucenic Dimitrie. Cele mai importante modificări aduse lăcașului vizează consolidarea din anul 1918 și repictarea din anul 1998.
Sfântul Dimitrie a trăit la Tesalonic (Salonic, în Grecia de azi) în vremea împăraților Dioclețian și Maximian (284- 305). Provenea din una din cele mai nobile familii din Macedonia și era admirat de toți, nu doar pentru noblețea și frumusețea lui exterioară, ci și pentru virtuțile sale, pentru
înțelepciunea și bunătatea sa. Încă din tinerețe a devenit strateg și specialist în arta militară, așa încât în ciuda vârstei lui, a fost numit general al armatelor Tesaliei și proconsul al Greciei de către Maximian Galerius, Cezarul Greciei și al Macedoniei.
Biruitor în războiul contra sciților, în drum spre Roma, Cezarul Galerius (care tocmai fusese proclamat August pentru partea răsăriteană a Imperiului Roman) s-a oprit la Tesalonic pentru a fi aclamat de popor și a sacrifica zeilor. Câțiva păgâni invidioși din oraș au profitat de această ocazie pentru a se plânge împăratului și a-l denunța pe Dimitrie că este creștin. Mânia împăratului a devenit repede furie, când a aflat că Dimitrie nu doar era ucenic credincios al lui Hristos, dar și predica public credința creștină. Deci a poruncit împăratul să fie prins sfântul și să fie pus într-o temniță umedă din subsolul unei băi publice. Şi lăudându-se împăratul cu un om al lui ce-l chema Lie și îndemnând pe oamenii cetății sa iasă să se lupte cu el - căci întrecea acesta pe toți cei de vârsta lui la mărimea trupului și la putere -, un oarecare tânăr creștin, pe nume Nestor, mergând la Sfântul Dimitrie în temniță, îi zise: "Robule al lui Dumnezeu, vreau să mă lupt cu Lie. Roagă-te pentru mine". Iar sfântul însemnându-l la frunte cu semnul crucii, îi zise: "Şi pe Lie vei birui și pentru Hristos vei mărturisi". Deci luând Nestor îndrăzneală din cuvintele acestea, merse de se lupta cu Lie și-i puse semeția lui jos, omorându-l. De care lucru împăratul rușinându-se, s-a mâhnit și s-a mâniat. Şi fiindcă s-a aflat că Sfântul Dimitrie a îndemnat la aceasta pe Nestor, a trimis ostași și le-a poruncit să-l străpungă cu sulițele pe sfântul în temniță, pentru că a fost pricina morții lui Lie. Şi făcându-se aceasta, îndată marele Dimitrie și-a dat sufletul în mâinile lui Dumnezeu, făcând după moartea sa multe minuni și uimitoare tămăduiri. Apoi, din porunca împăratului s-a tăiat și capul lui Nestor (pomenirea Sfântului Nestor se face la 27 octombrie).
Marele Mucenic Dimitrie este venerat ca fiind unul dintre cei mai mari „sfinți militari”. La scurt timp după moartea sa, mai exact după ce Sf. împărat Constantin cel Mare a acordat libertate creștinismului pe întreg cuprinsul Imperiului Roman, la Salonic a fost ridicată o bazilică chiar deasupra mormântului
 
său. Această bazilică a devenit un mare centru de pelerinaj. După cucerirea otomană (în 1430), bazilica a fost transformată în moschee. A redevenit biserică după recucerirea orașului de către greci (1912), în timpul Primului Război Balcanic. Edificiul paleocreștin original există și astăzi, făcând parte din situl Monumentelor Paleocreștine și Bizantine din Salonic și aflându-se pe lista monumentelor din Patrimoniul mondial UNESCO. Biserica Sfântul Dimitrie din Salonic, sau Hagios Demetrios, adăpostește moaștele Sf. Mare Mucenic Dimitrie, care este și ocrotitorul orașului Salonic.
<obiectiv>1650, Biserica Adormirea Maicii Domnului, Scărișoara
Biserica Adormirea Maicii Domnului din Scărișoara a fost construită în anul 1896.
Adormirea Maicii Domnului este sărbătoarea în amintirea zilei în care Fecioara Maria și-a dat obștescul sfârșit. Este prăznuită de ortodocși și catolici în fiecare an, pe data de 15 august. Această sărbatoare este cunoscută în popor și sub denumirea de Uspenia (termenul slav) sau Sfânta Maria Mare.
Despre Adormirea Maicii Domnului nu avem informații în Sfintele Evanghelii, ci numai în Tradiția Bisericii. Potrivit acestei Tradiții, Maica
Domnului a fost înștiințată printr-un înger de mutarea ei din această viață.
Aceeași tradiție spune că Apostolii, aflați în acel moment în diferite zone ale lumii, au fost aduși pe nori pentru a fi prezenți la acest eveniment. Prin pronia divină, Apostolul Toma nu a fost prezent la înmormântare, sosind trei zile mai târziu. A cerut să se deschidă mormântul Maicii Domnului pentru a-i săruta mâinile acesteia, dar întrând în mormant, l-a aflat gol. Acest mormânt a fost identificat în Ierusalim, cu toate că sunt persoane care afirmă că Maria ar fi murit la Efes, locul unde a petrecut mulți ani după Înălțarea Domnului.
Biserica Ortodoxă susține că Fecioara Maria s-a născut cu păcatul strămoșesc și a primit iertare de acest păcat în momentul în care a acceptat să-l nască pe Hristos.
Adormirea Maicii Domnului este cea mai veche sărbătoare închinată Sfintei Fecioare Maria, deşi mărturii despre existenţa ei nu avem decât începând din secolul al V-lea, când cultul Maicii Domnului începe să se dezvolte foarte mult, mai ales după Sinodul IV Ecumenic, Sinod care a hotărât că Maica Domnului este Născătoare de Dumnezeu, cultul ei cunoscând de acum o foarte mare dezvoltare. În secolul al V-lea, sărbătoarea Adormirii Maicii Domnului exista sigur în Siria, fiind menţionată în documentele datând din acest secol.
În secolul al VI-lea, sărbătoarea este menţionată şi în Apus, pentru prima dată la Sfântul Grigorie, episcopul de Tours (593 sau 594), cu deosebirea că acolo Adormirea Maicii Domnului se sărbătorea la date diferite de tradiţia Răsăritului, la 18 ianuarie, iar în unele părţi la 15 ianuarie. Se pare că generalizarea Praznicului Adormirii Maicii Domnului în Răsărit se datorează împăratului bizantin Mauriciu (528-603), care a rezidit Biserica Maicii Domnului din Ghetsimani şi care a fixat definitiv şi data sărbătoririi ei la 15 august.
În Apus, sărbătoarea a fost generalizată puţin mai târziu de către papa Teodor I (642-649), care era originar din Ierusalim, şi care a impus data de 15 august ca dată a sărbătoririi Adormirii Maicii Preacurate, ca în Răsărit.
Numai creştinii din Galia şi copţii egipteni sărbătoresc până astăzi Adormirea Maicii Sfinte, la vechea dată a prăznuirii ei, adică în 18 ianuarie.
 
<obiectiv>1651, Biserica Baptistă, Scornicești
 Biserica Baptistă din Scornicești este singurul lăcaș de această orientare din oraș.
Baptiștii sunt creștini care cuprind un grup de culte și biserici ce urmează o doctrină în care botezul este realizat numai persoanelor care au avut o mărturisire de credință și care trebuie realizat prin imersiune. Confesiunea baptistă pune accentul pe botezul adulților, care trebuie să aibă loc prin scufundare completă după mărturisirea
credinței în Iisus ca Mântuitor și Domn. Alte credințe ale baptiștilor sunt libertatea sufletului, mântuirea numai prin credință, Biblia ca singura autoritate și autonomia bisericii locale.
Mulți cred în protestantismul baptiștilor, dar exista dovezi istorice care contrazic acest lucru. Baptist World Alliance dă un număr de mai mult de 44 de milioane de membri în aproximativ 150.000 de congregații. În 2002, erau mai mult de 100 milioane de baptiști pe întreg globul și mai mult de 33 de milioane în America de Nord. După numărul membrilor din întreaga lume, baptiștii sunt cea mai largă denominație creștina în comparație cu celelalte culte protestante.
Baptiștii cred în libertatea religioasă, în Biblie ca singura autoritate și carte de doctrine, mântuirea numai prin credință și în autonomia bisericii.
Bisericile baptiste nu sunt supuse vreunei autorități de guvernământ central, ceea ce are ca efect o diversitate a crezului de la o biserică la alta. Aceste biserici sunt însă recunoscute de Ministerul Cultelor și există la nivelul țării o Uniune a Creștinilor Baptiști.
Credințele distinctive baptiste sunt comune tuturor bisericilor baptiste, unele din ele fiind însă împărtășite și de alte confesiuni neoprotestante. Printre documentele doctrinare baptiste semnificative se numără Mărturisirea de credință baptistă de la Londra (1689) și Mărturisirea de credință a Cultului Baptist din România.
Printre credințele distinctive baptiste se numără: autoritatea Bibliei, autonomia bisericilor locale, preoția tuturor credincioșilor, recunoașterea a două simboluri ale credinței (Botezul și Cina Domnului), libertatea individuală a sufletului, separarea Bisericii de Stat și recunoașterea a trei funcții în biserică (cea de pastor și prezbiter și cea de diacon).
La nivelul județului Olt există 10 bisericii baptiste.
<obiectiv>1652, Casa Memorială Nicolae Ceaușescu, Scornicești
În orașul Scornicești se află casa în care s-a născut, la 26 ianuarie 1918, Nicolae Ceaușescu, cel care a reprezentat leagănul epocii de aur pentru o bună perioada de timp.
Casa în care Nicolae Ceaușescu s-a născut a fost construită în jurul anului 1890 și reamenajată în 1979.
Pe lângă mobila originală care i-a aparţinut lui Ceaușescu, în casă se găsesc și obiecte specifice acelei perioade, ii, vase de bucătărie, lăzi de zestre. În camera din stânga se află tablouri de familie și o pictură cu Ceaușescu la 14 ani, din perioada în care a fost arestat, primită cadou în primii ani de conducere.
 
Familia Ceaușescu a fost o familie de țărani cu 10 copii. Tatăl său, Andruță, avea 3 hectare de pământ, câteva oi și își mai susținea familia din croitorie. Mama lui, Alexandrina (născută Lixandra), era o femeie supusă și muncitoare. Casa lor avea două camere, iar mâncarea de bază era mămăliga. Nicolae a făcut patru clase la școala din sat, în care învățătorul preda într-o sală cursuri simultane pentru elevii mai multor clase. Micul Ceaușescu nu a avut cărți și adesea mergea la școală desculț. Nu avea prieteni, era nervos și imprevizibil. La vârsta de 11 ani, după absolvirea școlii primare, Ceaușescu a plecat la București, unde s-a angajat ca ucenic de cizmar. Alexandru Săndulescu, membru activ al PCR, și-a inițiat ucenicul în misiuni conspirative.
În noiembrie 1933 devine membru al Uniunii Tineretului Comunist din România, formațiune politică aflată în ilegalitate la acea vreme. Este arestat prima oară în 1933 pentru agitație comunistă în timpul unei greve. În 1934 a fost atras în Comitetul raional din Negru unde a lucrat până în august când a fost desemnat să muncească în mișcarea antifascistă. A făcut parte din Comitetul Național antifascist și în Comitetul Central al tineretului antifascist. Urmează încă trei arestări – pentru colectare de semnături în sprijinul eliberării unor muncitori feroviari acuzați de activitate comunistă și pentru alte acțiuni similare, dar a fost pus imediat în libertate. În urma acestor arestări, este etichetat de autoritățile vremii drept „agitator comunist periculos”, precum și „distribuitor activ de material de propagandă comunistă și antifascistă”. După eliberarea din arest, Ceaușescu a dispărut pentru o vreme, el povestind în autobiografia sa de după război că a activat în rețelele comuniste din Oltenița și „regionala Prahova” (ceea ce în organizarea interbelică a PCdR însemna județele Prahova și Dâmbovița).
Nicolae Ceaușescu a fost un om politic comunist român, secretar general al Partidului Comunist Român, șeful de stat al Republicii Socialiste România din 1967 până la căderea regimului comunist, survenită în 22 decembrie 1989. La 22 decembrie 1989, printr-un decret al CFSN semnat de Ion Iliescu, a fost constituit Tribunalul Militar Excepțional. La 25 decembrie 1989, soții Nicolae și Elena Ceaușescu au fost judecați în cadrul unui proces sumar de acest tribunal, condamnați la moarte și executați la câteva minute după pronunțarea sentinței.
În iulie 2015, România a interzis prin lege „cultul lui Ceaușescu”.
<obiectiv>1653, Biserica Adormirea Maicii Domnului, Scornicești
Biserica Adormirea Maicii Domnului din Scornicești a fost construită în anul 1866.
Adormirea Maicii Domnului este sărbătoarea în amintirea zilei în care Fecioara Maria și-a dat obștescul sfârșit. Este prăznuită de ortodocși și catolici în fiecare an, pe data de 15 august. Această sărbatoare este cunoscută în popor și sub denumirea de Uspenia (termenul slav) sau Sfânta Maria Mare.
Despre Adormirea Maicii Domnului nu avem informații în Sfintele Evanghelii, ci numai în Tradiția Bisericii. Potrivit acestei Tradiții, Maica Domnului a fost înștiințată
printr-un înger de mutarea ei din această viață.
Aceeași tradiție spune că Apostolii, aflați în acel moment în diferite zone ale lumii, au fost aduși pe nori pentru a fi prezenți la acest eveniment. Prin pronia divină, Apostolul Toma nu a fost prezent la înmormântare, sosind trei zile mai târziu. A cerut să se deschidă mormântul Maicii Domnului pentru a-i săruta mâinile acesteia, dar întrând în mormant, l-a aflat gol. Acest mormânt a fost identificat în
 
Ierusalim, cu toate că sunt persoane care afirmă că Maria ar fi murit la Efes, locul unde a petrecut mulți ani după Înălțarea Domnului.
Biserica Ortodoxă susține că Fecioara Maria s-a născut cu păcatul strămoșesc și a primit iertare de acest păcat în momentul în care a acceptat să-l nască pe Hristos.
Adormirea Maicii Domnului este cea mai veche sărbătoare închinată Sfintei Fecioare Maria, deşi mărturii despre existenţa ei nu avem decât începând din secolul al V-lea, când cultul Maicii Domnului începe să se dezvolte foarte mult, mai ales după Sinodul IV Ecumenic, Sinod care a hotărât că Maica Domnului este Născătoare de Dumnezeu, cultul ei cunoscând de acum o foarte mare dezvoltare. În secolul al V-lea, sărbătoarea Adormirii Maicii Domnului exista sigur în Siria, fiind menţionată în documentele datând din acest secol.
În secolul al VI-lea, sărbătoarea este menţionată şi în Apus, pentru prima dată la Sfântul Grigorie, episcopul de Tours (593 sau 594), cu deosebirea că acolo Adormirea Maicii Domnului se sărbătorea la date diferite de tradiţia Răsăritului, la 18 ianuarie, iar în unele părţi la 15 ianuarie. Se pare că generalizarea Praznicului Adormirii Maicii Domnului în Răsărit se datorează împăratului bizantin Mauriciu (528-603), care a rezidit Biserica Maicii Domnului din Ghetsimani şi care a fixat definitiv şi data sărbătoririi ei la 15 august.
În Apus, sărbătoarea a fost generalizată puţin mai târziu de către papa Teodor I (642-649), care era originar din Ierusalim, şi care a impus data de 15 august ca dată a sărbătoririi Adormirii Maicii Preacurate, ca în Răsărit.
Numai creştinii din Galia şi copţii egipteni sărbătoresc până astăzi Adormirea Maicii Sfinte, la vechea dată a prăznuirii ei, adică în 18 ianuarie.
<obiectiv>1654, Biserica Adormirea Maicii Domnului, Slatina
Biserica Adormirea Maicii Domnului din Slatina a fost construită în anul 1736, ctitorită de către Necula Slătineanu și jupâneasa Bălașa. Lăcașul este inclus în lista monumentele istorice a județului Olt. Cele mai importante modificări la nivelul bisericii au fost făcute în anul 1850, când a fost reparată și în anii 1939 și 1958, fiind restaurată.
Adormirea Maicii Domnului este sărbătoarea în amintirea zilei în care Fecioara Maria și-a dat obștescul sfârșit. Este prăznuită de ortodocși și catolici în fiecare an, pe data de 15 august. Această sărbatoare este cunoscută în popor și sub
denumirea de Uspenia (termenul slav) sau Sfânta Maria Mare.
Despre Adormirea Maicii Domnului nu avem informații în Sfintele Evanghelii, ci numai în Tradiția Bisericii. Potrivit acestei Tradiții, Maica Domnului a fost înștiințată printr-un înger de mutarea ei din această viață.
Aceeași tradiție spune că Apostolii, aflați în acel moment în diferite zone ale lumii, au fost aduși pe nori pentru a fi prezenți la acest eveniment. Prin pronia divină, Apostolul Toma nu a fost prezent la înmormântare, sosind trei zile mai târziu. A cerut să se deschidă mormântul Maicii Domnului pentru a-i săruta mâinile acesteia, dar întrând în mormant, l-a aflat gol. Acest mormânt a fost identificat în Ierusalim, cu toate că sunt persoane care afirmă că Maria ar fi murit la Efes, locul unde a petrecut mulți ani după Înălțarea Domnului.
Biserica Ortodoxă susține că Fecioara Maria s-a născut cu păcatul strămoșesc și a primit iertare de acest păcat în momentul în care a acceptat să-l nască pe Hristos.
Adormirea Maicii Domnului este cea mai veche sărbătoare închinată Sfintei Fecioare Maria, deşi mărturii despre existenţa ei nu avem decât începând din secolul al V-lea, când cultul Maicii Domnului
 
începe să se dezvolte foarte mult, mai ales după Sinodul IV Ecumenic, Sinod care a hotărât că Maica Domnului este Născătoare de Dumnezeu, cultul ei cunoscând de acum o foarte mare dezvoltare. În secolul al V-lea, sărbătoarea Adormirii Maicii Domnului exista sigur în Siria, fiind menţionată în documentele datând din acest secol.
În secolul al VI-lea, sărbătoarea este menţionată şi în Apus, pentru prima dată la Sfântul Grigorie, episcopul de Tours (593 sau 594), cu deosebirea că acolo Adormirea Maicii Domnului se sărbătorea la date diferite de tradiţia Răsăritului, la 18 ianuarie, iar în unele părţi la 15 ianuarie. Se pare că generalizarea Praznicului Adormirii Maicii Domnului în Răsărit se datorează împăratului bizantin Mauriciu (528-603), care a rezidit Biserica Maicii Domnului din Ghetsimani şi care a fixat definitiv şi data sărbătoririi ei la 15 august.
În Apus, sărbătoarea a fost generalizată puţin mai târziu de către papa Teodor I (642-649), care era originar din Ierusalim, şi care a impus data de 15 august ca dată a sărbătoririi Adormirii Maicii Preacurate, ca în Răsărit.
Numai creştinii din Galia şi copţii egipteni sărbătoresc până astăzi Adormirea Maicii Sfinte, la vechea dată a prăznuirii ei, adică în 18 ianuarie.
<obiectiv>1655, Biserica Nașterea Maicii Domnului, Slatina
Istoria singurei biserici de lemn din Slatina începe abia în anul 2000 când, prin donaţia lui Ioan Popescu Labă, s-a obţinut terenul pe care se află astăzi acest lăcaş de cult. În acelaşi an, Preasfinţitul Episcop Gherasim al Râmnicului a pus piatra de temelie, iar pe 1 noiembrie 2001 s-a procedat la înfiinţarea noii parohii, ce avea să primească hramurile „Naşterea Maicii Domnului” şi „Pogorârea Sfântului Duh”, paroh fiind numit Preotul Alexandru Constantin din Slatina. Profesorul Octavian Ciocşan, specialist restaurator, a propus atunci construirea bisericii din lemn, în stil maramureşean. Primele săpături pentru fundaţie au fost
demarate în iunie 2001. Pentru a se putea sluji, mai întâi a fost construit altarul de vară, prima sfântă liturghie fiind oficiată pe 14 septembrie 2002, iar de Sfintele Paşti ale anului 2004 s-a slujit pentru prima dată în pridvorul bisericii, întrucât aceasta se afla încă în construcţie.
Catapeteasma, sculptată în lemn de stejar, a fost executată de meşterul Nicolae Oproiu din Sălătruc- Argeş, în anul 2005, iar pictura icoanelor de pe catapeteasmă aparţine Preotului Marian Stan de la Parohia Săltăneşti.
Pereţii bisericii au fost realizaţi din lemn de brad, acoperişul din şiţă, iar turla-clopotniţă a fost prevăzută cu coif conic elansat. La data de 6 noiembrie 2006 Episcopul Gherasim, înconjurat de un ales sobor de preoţi, a sfinţit biserica. Însă, lucrările au mai continuat şi în anul 2007, când a fost izolat termic şi placat cu rigips interiorul bisericii, iar în anii 2009-2010 meşterul zugrav Hari Bungiu a executat şi pictura.
Nașterea Maicii Domnului este unul din Praznicele Împărătești ale Bisericii Ortodoxe, care este sărbătorit în 8 septembrie.
Preasfânta Fecioară Maria s-a născut din părinți în vârstă, care mai înainte fuseseră fără copii, pe nume Ioachim și Ana, ca răspuns la rugăciunile lor. Creștinii ortodocși nu mărturisesc doctrina romano-catolică a Imaculatei Concepții a Mariei, prin care se presupune că Maria a fost ferită de păcatul strămoșesc pe care noi toți îl purtăm ca urmare a descendenței din Adam și Eva, anticipând astfel nașterea lui Hristos cel fără de păcat. Biserica Ortodoxă mărturisește, bineînțeles, că Maica Domnului a primit păcatul strămoșesc, fiind concepută la fel ca întreaga omenire și astfel a avut
 
nevoie de mântuire ca și noi. Credința ortodoxă nu tratează subiectul foarte clar, reținând doar mărturisirea că Maica Domnului ar fi primit păcatul originar și că Maria a devenit Preacurată în momentul Bunei Vestiri.
<obiectiv>1656, Biserica Adventistă, Slatina
Sunt unele mărturii că, în perioada anilor 1930-1940, a existat un grup organizat de adventişti de ziua a şaptea în Slatina, fără să ştim însă prea multe date despre biserica adventistă din perioada aceea.
Actuala biserică din Slatina s-a format în perioada 1983-1985, având ca nucleu un grup de aproximativ 25 de membri ai bisericii adventiste din localitatea Slătioara, care au hotărât să-şi desfăşoare adunările în Slatina, pentru început în două case particulare.
Apoi biserica s-a mutat în actualul imobil care a fost iniţial adaptat pentru desfăşurarea serviciilor divine. Ulterior, în anii 1990, acesta s-a extins cu un nou corp de clădire
pentru sala de cult şi cu alte anexe. Grupul credincioşilor a crescut atât prin ataşarea la nucleul iniţial a altor membri adventişti, cât şi prin primirea de membri nou-botezaţi.
În prezent, biserica adventistă din Slatina numără 166 de membri, incluzând aici şi cele două grupe de credincioşi din localităţile Potcoava şi Izvoarele. Există o grădiniţă care funcţionează în incinta bisericii, la care sunt înscrişi 24 de copii, dintre care cei mai mulţi sunt din afara bisericii.
Începând cu anul 2012, a fost lansat Radio Vocea Speranţei, care emite 24/7, prin care mesajul bisericii poate ajunge mai uşor către cetățeni.
Adventiștii de ziua „a șaptea” au apărut în prima jumătate a secolului trecut. Doctrina sa are ca punct central apropiata venire a lui Hristos, care va întemeia o împărăție de o mie de ani pe pământ.
În 1831, William Muller, un fermier din Massachusetts, de credință baptistă, a început să țină „predici” ocazionale în care se vorbea despre apropiata venire a lui Hristos pentru a întemeia o împărăție de o mie de ani pe pământ, astfel a găsit adepți care să-l asculte, să-l creadă și să-l urmeze. Organizarea în lume a cultului vizează 80 de Uniuni, 10 Diviziuni și, mai presus, Conferința Generală, cu sediul la Washington din 1862.
În anul 1870, Mihail Czechowski (fost preot catolic) ajunge în Romania și se stabilește la Pitești. Printre primii adepți îl putem aminti pe Toma Aslan și fratele acestuia, care organizează o grupare adventă în Pitești. După informațiile lăsate de Toma Aslan, prin 1881, gruparea avea 13 membri, iar cinci ani mai târziu era pe cale de dispariție. Adventismul de ziua a șaptea a pătruns și printr-un grup de coloniști germani adventiști care s-au stabilit în Dobrogea, iar în anul 1881 a format un nucleu al sectei în satul Sarighiol. Tot în Dobrogea se refugiază din Rusia un alt adventist, Rabienco, care va organiza altă grupare făcând prozelitism printre lipoveni.
Prin anul 1900 apare și în București cea dintâi grupare adventă. În 1907, ia ființă prima Conferință adventistă din țara noastră, care unește toate comunitățile.
În 1920, are loc primul congres al adventiștilor de ziua a șaptea din România, la care se hotărăște înființarea „Uniunii comunităților evanghelice ale adventiștilor de ziua a șaptea”, care cuprinde două unități organizatorice intermediare: Conferința Muntenia, cu sediul la București, și Conferința Moldova, cu sediul la Focșani.
În perioada 1942-1944 sunt interziși, apoi vor figura în Legea cultelor din 1948.
 
<obiectiv>1657, Biserica Sfânta Treime, Slatina
 Biserica Sfânta Treime din Slatina a fost construită inițial în anul 1641 de către Ghenea Brătășanu, dar refăcută în anul 1784. Cele mai importante modificări aduse lăcașului de cult au fost aduse în 1886, când biserica a fost reparată și în 1851, când a fost refăcută pictura. Biserica are o structură de navă. Conform religiei creștin-ortodoxe, Sfânta Treime este formată din Dumnezeu Tatăl, Dumnezeu Fiul și Dumnezeu Duhul Sfânt.
- Dumnezeu Tatăl este singurul Creator și Atotputernicul;
- Dumnezeu Fiul este unicul Fiu al Domnului, trimis spre a ridica păcatele lumii. Cu toții suntem considerați fiii lui Dumnezeu, însă Iisus este "Fiul Omului" trimis spre a ridica "păcatul strămoșesc";
- Sfântul Duh, ne este precizat în Sfânta Scriptură, că a apărut la botezul lui Iisus în formă de porumbel. Atunci botezul a fost ridicat la rang de Sfântă Taină: "Taina Sfantului Botez". Cei trei formează o singură ființă în trei persoane (sau în trei ipostaze).
Dogma Sfintei Treimi a fost rezultatul unui proces istoric complex, în care teologii proto-ortodocși au fost treptat forțați să o adopte de propriile lor alegeri, pentru că ei combăteau în egală măsură dogme pe care le priveau drept erezii și care epuizaseră toate posibilitățile logice de a defini natura lui Iisus Hristos (simplu om, simplu Dumnezeu care doar părea om, atât om cât și divin, dar două persoane diferite, atât om cât și divin, dar o singură persoană) și relația între Dumnezeu Tatăl și Dumnezeu Fiul. Au fost abandonate modele proto-ortodoxe de înțelegere acestei relații pe care proto-ortodocșii le găsiseră anterior drept progrese teologice în înțelegerea acestei relații, dar care, în urma dezbaterilor teologice ulterioare cu cei înfierați drept eretici, au fost găsite drept lipsite de nuanțarea necesară. Deși proto-ortdocșii câștigaseră disputele anterioare, în urma definirii mai precise a ortodoxiei creștine ei au fost învinși în secolele al IV-lea și al V-lea de succesorii lor cu propriile lor arme, fiind în cele din urmă declarați eretici, nu pentru că ar fi combătut idei privite drept corecte, ci pentru că poziției lor îi lipseau precizia și rafinamentul teologic cerut de împăcarea unor teze contradictorii acceptate simultan de teologi.
Conform lui Bart Ehrman, Sfânta Treime este un mister teologic și nu a fost menită să fie înțeleasă rațional: „Dacă îți închipui că ai înțeles-o, de fapt ai înțeles-o greșit”. Cu alte cuvinte, Sfânta Treime este o taină dumnezeiască și nu poate fi înțeleasă de mintea omului.
<obiectiv>1658, Biserica Sfântul Ioan Botezătorul, Slatina
Biserica „Sfântul Ioan Botezătorul“ din Slatina a fost ridicată în partea vestică a municipiului, în cartierul Grădişte, în anul 1796, în timpul domnitorului Alexandru Ipsilanti, cu binecuvântarea Mitropolitului Grigore. Aceasta a fost zugrăvită în 1824 și reparată în repetate rânduri în anii 1824, 1876, 1923, 1951. Conform pisaniei, în anii 1984-1985 s-a restaurat pictura - frescă originală.
Alexandru Vodă Ipsilanti a fost domn în Țara Românească între 15 septembrie 1774 - februarie 1782 și august 1796 - decembrie 1797 și în Moldova între decembrie 1786 -
 
19 aprilie 1788.
Se trăgea dintr-o familie grecească din Constantinopol, care s-a stabilit în țară și s-a încuscrit cu boierii români. Înainte de a primi domnia, a fost dragoman al Porții. A fost un om foarte învățat și dornic de reforme.
Prima investire s-a făcut contrar voinței boierilor munteni, care potrivit unui document olandez din 3 noiembrie 1774, aleseseră „ca domn al lor pe Ștefan Prascoveanu”. A alcătuit un nou sfat domnesc, compus aproape numai din boieri pământeni, în care a fost inclus și Ștefan Prascoveanu. Excepție făcea dregătoria de spătar, încredințată unui prieten grec, dar și aceasta, spre sfârșitul domniei a fost încredințată lui Ienăchiță Văcărescu. A scutit mănăstirile de mai multe dări și le pune numai o taxă pentru susținerea școlilor. Ia pe plata domniei caii de poștă, care până atunci trebuiau întreținuți de locuitori. Desemnează căpitani pentru paza granițelor și a liniștii publice. Organizează tribunalele, tipărește în românește o condică de legi, întocmește o condică în care să se treacă toate protocoalele judecăților și documentele înfățișate la procese. El era nepot al lui Constantin Psiolu, grec adus în Moldova de Grigore al II-lea Ghica pe la 1736 și fusese numit domn la insistențele lui Thugut.
În timpul scurtei sale domnii din Moldova, ienicerii trimiși să păzească granițele de ruși au atacat Iașiul pe care l-au prădat; ienicerii atacă și palatul domnesc, de unde abia sunt respinși, jefuiesc satele, de unde iau o mulțime de vite. Dupa aceea, Ipsilanti se lasă luat prizonier de austrieci.
În a doua domnie din Țara Românească a fost lacom. Pierde tronul din cauza intervențiilor amiralului Chiuciuc Husein care, trebuind să lupte împotriva lui Pasvanoglu, cere ca în locul bătrânului Ipsilanti sa fie numit Constantin Hangerli.
Ipsilanti tipărește în 1780 o condică pravilnicească compusă după legile bizantine și după obiceiul pământului. Astfel este, de pildă, dispoziția ca fata să nu mai aibă drept la moștenire după moartea părinților dacă a fost înzestrată. O altă dispoziție prevede ca numai băieții să moștenească moșia din care se trage numele familiei, pe când fetele să vină numai la împărțirea celorlalte moșii. Condica lui Ipsilanti reprezintă un progres, deoarece este o lege civilă și nu numai bisericească și penală, așa cum erau pravilele lui Matei Basarab și Vasile Lupu. Tot Ipsilanti a înființat la București trei tribunale ca drept de apel la divanul domnesc.
<obiectiv>1659, Biserica Sfinții Constantin și Elena, Slatina
Biserica Sfinții Constantin și Elena a fost construită în anul 1793, ctitorită de către Treti Logofătul, Constantin Rătescu și Nicolae Mumuianu, fiind înscrisă în lista monumentelor istorice din județul Olt. Cele mai importante modificări realizate la nivelul lăcașului au vizat repararea și zugrăvirea din 1899 și reparațiile din 1949.
Biserica ortodoxă îi prăznuiește pe 21 mai pe Sfinții Împărați Constantin și mama sa, Elena. Constantin cel Mare s-a născut în orașul Naissus (Nis, Serbia) în jurul anului 274. A devenit suveran al întregului Imperiu Roman după învingerea lui Maxențiu și a lui Liciniu. Potrivit mărturiilor lui Eusebiu și Lactanțiu, în ajunul luptei cu Maxențiu, Constantin a văzut pe cer ziua, în amiaza mare, o cruce luminoasă deasupra soarelui cu inscripția: "in hoc signo vinces" (prin acest semn vei birui).
Noaptea, în timpul somnului, i se descoperă Hristos, cerându-i să pună semnul sfintei cruci pe steagurile soldaților. Dând ascultare poruncii primite în vis, iese biruitor în lupta cu Maxențiu. Pe Arcul de Triumf al lui Constantin, care se păstrează la Roma, se află inscripția: "instinctu divinitatis" = "prin inspirație divină", ce descoperă cum a fost câștigată victoria asupra lui Maxențiu.
Cea mai însemnată realizare a împăratului Constantin a fost
 
Edictul de la Milano (313), prin care creștinismul ajunge să fie recunoscut de stat. Însă, el va deveni religie de stat în timpul lui Teodosie cel Mare (379-395).
Dupa edictul din 313, împăratul scutește Biserica de impozite, îi acordă dreptul de a primi donații și le dă episcopilor dreptul să judece pe cei ce nu doreau să fie judecați după legile statului. Va înlătura din legile penale pedepsele contrare spiritului creștinismului, precum: răstignirea, zdrobirea picioarelor, stigmatizarea (arderea cu fierul roșu).
Împăratul Constantin a convocat primul Sinod ecumenic la Niceea (325), unde după lungi dezbateri, învățătura lui Arie a fost condamnată și s-a adoptat formula că Fiul lui Dumnezeu este de o ființă cu Tatăl și deci, din veci cu El. La sinod au fost alcătuite și primele 7 articole ale Simbolului de credință (Crezul), a fost fixată data Paștilor (prima duminică după luna plină, după echinocțiul de primăvară) și s-au dat 20 de canoane referitoare la disciplina bisericească.
Sfântul Constantin cel Mare a fost botezat pe patul de moarte de către episcopul Eusebiu de Nicomidia. A murit la scurt timp (337) în Nicomidia și a fost înmormântat în biserica Sfinții Apostoli din Constantinopol, ctitorită de el.
Flavia Iulia Helena s-a născut în provincia Bitinia. În anul 293, generalul roman Constantiu Chlorus, la îndemnul împăratului Dioclețian, divorțează de împărăteasa Elena. Aceasta nu se recăsătorește, ci trăiește departe de atenția publică, dar aproape de fiul său. A reușit să descopere pe dealul Golgotei crucea pe care a fost răstignit Hristos. Potrivit tradiției, în urma săpăturilor s-au găsit trei cruci. Pentru a se identifica crucea pe care a fost răstignit Hristos, au atins cele trei cruci de un mort. Acesta a înviat în momentul în care a fost atins de Crucea Domnului. Pe 14 septembrie 326, episcopul Macarie I al Ierusalimului a luat crucea și a înălțat-o în fața mulțimii. Ziua de 14 septembrie a devenit sărbătoarea Înălțării Sfintei Cruci în calendarul creștin.
<obiectiv>1660, Biserica Sfinții Voievozi, Slatina
Biserica Sfinții Voievozi a fost ridicată între anii 2001- 2004. Pictura este una bizantină fiind realizată în frescă de către pictorul Albu Gheorghe. Slujba de sfințire a fost oficiată de către Prea Sfințitul Gherasim, Episcop al Râmnicului la data de 15 mai 2005.
Spre sfârșitul secolului al XI-lea, la Constantinopol se iscase o mare dispută legată de cei trei voievozi, prăznuiți pe 30 ianuarie, oamenii întrebându-se care este mai mare: Sfântul Vasile cel Mare, Sfântul Grigorie Teologul sau Sfântul Ioan Gură de Aur.
După câțiva ani de la declanșarea neînțelegerilor, cei
trei sfinți au început să i se arate aievea, unul câte unul, episcopului Evhaitelor, Sfântului Ioan Mauropous. În cele din urmă, în anul 1084, într-o vedenie, i-au
apărut cei trei sfinți împreună.
Cuvintele pe care cei trei i le-au adresat Sfântului Ioan ne arată modul în care sfinții conlucrează - cu Dumnezeu și între ei:
"După cum vezi, noi la Dumnezeu una suntem și nicio vrajbă nu este între noi. Fiecare din noi, la timpul său, îndemnați de Duhul Sfânt, am scris învățături pentru mântuirea oamenilor. Cum ne-a insuflat Duhul Sfânt, așa am învățat. Nu este între noi unul întâi și altul al doilea. De chemi pe unul, vin și ceilalți doi. Drept aceea, sculându-te, poruncește, celor ce se învrăjbesc, să nu se mai certe pentru noi. Că nevoința noastră, cât am fost în viață și după moarte, a fost să împăcăm pe oameni și să aducem în lume pace și unire. Împreunează-ne, dar, făcându-ne praznic la câte trei într-o singură zi, și înștiințează cu aceasta pe creștini, că noi în fața lui Dumnezeu, una suntem."
În urma acestei vedenii, Sfântul Ioan a ales ziua de 30 ianuarie pentru prăznuirea comună a celor Trei Ierarhi, stingându-se astfel și disputele din capitală, lumea unindu-se în sărbătorirea împreună a Sfântului Ierarh Vasile cel Mare, a Sfântului Grigorie Teologul și a Sfântului Ioan Gură de Aur.
 
Pentru a recunoaște valoarea teologică a Sfinților prin hotărârea luată la Atena, la primul Congres al Profesorilor de Teologie din anul 1936, aceștia au devenit patronii spirituali ai instituțiilor de învățământ teologic ortodox din întreaga lume.
<obiectiv>1661, Biserica Sfântul Nicolae Coastă, Slatina
Biserica parohiei a fost zidită și pictată între anii 1883-1889, ctitorită fiind de negustorul Iorgu Anghelescu din suma de 15.000 de galbeni, pe care i-a lăsat prin testament primăriei orașului Slatina stabilind cu precizie ca scop, construirea unei Biserici. Ea a fost zidită pe locul unei biserici ce avea același hram, datând de la anul 1700 și numindu-se Sfântul Nicolae din târg, deoarece între biserică și actuala primărie era organizat târgul de săptămână. Pisania bisericii stă mărturie la datele menționate:
Biserica a fost „[...] zidită din temelie între anii 1881-1886 din suma de 15000 galbeni lăsați prin testament de COL.(r) și negustorul Iorgu
Anghelescu [...] înălțată în amintirea fratelui acestuia, Nicolae Anghelescu, mort în războiul de independență (1877-1878) pe locul unei alte biserici zidită la anul 1700“.
Zidăria actualei biserici și acoperișul au fost terminate la anul 1887 după care pictorul Tache Ionescu a executat prima pictură, registru inferior până la brâu de culoare gri, partea superioară nefiind pictată momentan. Biserica a fost înnobilată cu o catapeteasmă sculptată în lemn de stejar de către școala de Arte și Meserii de la Craiova, în anii 1888-1889 sub direcțiunea lui Nicolae Lepădușu. Sfințirea bisericii a fost făcută de episcopul Ghenadie al II-lea al eparhiei Râmnicului.
În anul 1917 biserica a fost bombardată de artileria germană, fiindu-i distrusă turla cea mare fapt pentru care a rămas închisă până în 1931, când fostul ministru de externe al României, Nicolae Titulescu, împreună cu jude-instructorul tribunalului Ilfov, George Stratulat, împreună cu un consiliu bisericesc, au refăcut construcția turlei, au acoperit din nou biserica și a fost executată a doua pictură de către pictorul Florea Ștefan Udriște în anul 1935 fiind executate picturile din registrul superior. Biserica a fost resfințită și redată în folosință de către Grigore Leu al Argeșului în 1936.
În cutremurul din 4 martie 1977 biserica a fost grav avariată, fapt pentru care a fost supusă unor ample lucrări de consolidare și restaurare între anii 1982-1984, pictura fiind spălată și retușată de pictorul Andrei Denski (1982-1983). Ea a fost resfințită de episcopul vicar P.S. Gherasim Cristea, împuternicit de episcopul Iosif Gafton al Râmnicului și Argeșului.
În urma unor lucrări importante asupra bisericii printre care și restaurarea picturii de către Gheorghe Diaconul prin grija Pr. Constantin Corceagu, în anul 1999 biserica a fost resfințită de P.S. Gherasim, episcop al Râmnicului.
<obiectiv>1662, Bust Radu Greceanu, Slatina
Bustul lui Radu Greceanu este amplasat în curtea Colegiului Național Radu Greceanu unitate de învățământ cu o vechime de peste 130 ani. Radu Greceanu (născut cca. 1655/1660 – decesat ante 9 iulie 1725) a fost un cronicar muntean, autor al cronicii Viața lui Constantin Brâncoveanu din 1711 și al manuscrisului Letopisețul de la descălecarea cea dintâiu a românilor și așezarea lor în Țara Românească, care s-a pierdut.
Logofătul Radu Greceanu, împreună cu fratele său, logofătul Șerban Greceanu, a luat parte, alături de stolnicul Constantin Cantacuzino și cu sprijinul arhiereului Ghermano de Nyssa (directorul Academiei
  
grecești din Constantinopol) și al lui Sevastos Kymenites (directorul școlii grecești din București) la traducerea Bibliei de la București - prima ediție integrală în limba română a textului Sfintei Scripturi. Cartea a fost tradusă după textul Septuagintei și a apărut la 1688.
Radu Greceanu s-a născut în satul Greci situat în județul Vlașca (în prezent localitatea se află pe teritoriul județului Dâmbovița). Părinții săi au fost, se presupune, proprietari de condiție modestă, nemenționați drept purtători de ranguri în documentele vremii. Soția sa, Ecateriana, era fiica lui Ivasco Baleanu. Unica sa slujbă exercitată de-a lungul întregii sale vieți a fost aceea de vel logofăt, adică cel mai înalt post în cancelaria domnească. Astfel se situa ca unul dintre cei mai de seamă boieri din Divan.
Cunoștea profund limba și întreaga cultură grecească. S-a ocupat timp de peste un deceniu de traducerea și tipărirea unor lucrări de cult, acțiune inițiată de domnitorul Șerban Cantacuzino, al cărui program politic urmărea întărirea ortodoxismului în zona Balcanilor drept armă împotriva turcilor.
În 1693, Radu Greceanu devine cronicarul oficial al domniei lui Constantin Brâncoveanu, calitate păstrată până la sfârșitul tragic al domnitorului în 1714. Portrivit cercetătoarei Aurora Ilieș, este plauzibilă ipoteza surghiunului lui Radu Greceanu în Asia Mică drept consecință a fidelității sale față de domnitor.
Cert este că la 9 iulie 1725 fiica lui, Maria, afierosea Mânăstirii Stravropoleos o bucată din locul caselor ce le moștenise de la părinți, întru pomenirea sufletelor lor.
Rămășițele lui Radu Greceanu se află în Cimitirul Bellu din București, după ce până în 1991 un mausoleu a fost ridicat la cimitirul Mănăstirii Cernica, care îi adăpostea osemintele.
<obiectiv>1663, Casa Fântâneanu, Slatina
Casa Fântâneanu construită în prima jumătate a secolului al XIX-lea, a aparținut familiei cu acest nume din Slatina, ai cărei membri au deținut importante funcții în viața publică a orașului.
În prezent se afla în proprietatea Episcopiei Slatinei și Romanaților.
Casa este construită în stil eclectic, cu elemente clasiciste, cu un program de „conac” adaptat la mediul urban. La fațadă prezintă bosaje, iar la ferestre ancadramente. Se pot observa frontoane cu elemente florale, coloane din stucaturi cu caneluri și capiteluri corintice, friza cu denticule și ghirlande. Deosebit de
valoroasă era feroneria balconului, din fier forjat, cu influențe „art nouveaux”, care nu mai există din anul 2007.
Casa Fântâneanu a fost construită undeva pe la începutul secolului XIX. Între momentul construcției și anul 1846, casa a aparținut familiei Lânaru. În anul 1846 casa a intrat în proprietatea familiei Fântâneanu.
Inițial, imobilul a funcționat de-a lungul timpului ca sediu de prefectură de județ sau, ulterior, chiar ca azil de bătrâni. După instalarea regimului comunist în România, din anul 1948, clădirea a fost naționalizată și a servit drept sediu pentru mai multe instituții județene. După 1990, până în anul 1998, în aceasta casă a fost sediul Direcției Agricole Județene Olt.
Numele casei se leagă de familia Fântâneanu, o familie de slătineni filantropi care mereu au ştiut să dea şi comunităţii locale din avuţia lor. Familia Fântâneanu, Ioan și Elena, a avut poziţii importante în oraş. Îl întâlnim pe Ioan şi la 1848 în treburile edilitare şi comunale. Au avut un băiat şi trei fete. Ion Fântâneanu era băiatul, el ajungând chiar senator în Parlamentul României undeva pe la sfârşitul secolului al XIX-lea. A fost o familie de mari filantropi, mai ales Elena Fântâneanu. Ea a murit în anul 1890 la Bucureşti, şi înainte de moarte a făcut un testament prin care a lăsat o sumă de bani comunei
 
urbane Slatina. Aceşti bani să fie folosiţi pentru construirea unui azil de femei sărmane «Elena Fântâneanu».
În decembrie 1915, Ion Fântâneanu îşi face testamentul şi, neavând copii, lasă casele Fântâneanu comunei urbane Slatina ca să se închirieze şi din veniturile scoase din chirie să se înzestreze două femei sărmane la măritiş în fiecare an. Testamentul spunea că primăria va intra în posesia casei după moartea soţiei sale.
<obiectiv>1664, Casa Ioan Călugăru, Slatina
Casa Ioan Călugăru din Slatina a fost construită la sfârșitul secolului al XIX-lea.
Colonelul Ioan Călugăru a participat activ la acțiunile desfășurate în Primul Război Mondial, pe teatrul de pe teritoriul României. În cadrul desfășurării de forțe este rănit la Pielești – Romanați. În urma acestui incident va fi decorat de către Regele Carol I cu „Steaua României” și „Coroana României”. În timp ce colonelul Călugăru urma frontul în Moldova, în casa din Slatina se vor instala
ofițeri germani. De-a lungul acestei perioade și Ecaterina Teodoroiu a ajuns în casa colonelului pentru a planifica următoarele acțiuni.
În anul 1919, trupele conduse de către colonel vor fi implicate în eliberarea Basarbiei de soldații ruși care au rămas în teatrul de război după încheierea armistițiului. Astfel, Ioan Călugăru se mută dintr-o garnizoană în alta și părăsește orașul.
În 1925, colonelul este unul dintre acționarii Băncii Uniunii. În 1942 este membru al Societății Ofițerilor de Rezervă și Retragere proveniți din Activitate. Între 1943 și 1944, casa Călugăru va fi ocupată de către Comandamentul german, iar în 1945 de cel sovietic. Deși reușește să recupereze casa în septembrie 1945, guvernul procomunist va suspenda drepturile de proprietate în scurt timp, având la bază ca motivație faptul ca Ioan Călugăru luptase împotriva armatei sovietice. Casa va fi ocupată abuziv și utilizată ca sediu al unor organizații politice comuniste.
După 1950, în casă vor fi aduși chiriași, familia Călugăru fiind înghesuită în încăperile destinate altă dată servitorilor, unde colonelul va și muri. Potrivit situației deceselor ținută de Sfatul Popular, în 1956, „a decedat Călugăru Ion, fără ocupație, 81 de ani”. Nu se menționa nimic de cariera sa militară, nici că, fiind „vinovat” de a fi luptat în Est. Casa va reveni familiei, de fapt celor două fete Felicia și Amelia, după 1972.
Cele două surori au păstrat casa așa cum o moșteniseră: cu încadramente la ferestre, ornamente specifice epocii în care fusese construită, cu portaluri sculptate din lemn de stejar în ateliere și cu modele vieneze. O parte din lucrurile ce aparținuseră familiei Călugăru au servit la reconstituirea unui salon de epocă, la Muzeul Județean de Istorie.
După anii 1990, casa va fi cumpărată de către familia Iovu, care a conservat mobilierul rămas ca și gardul făcut odată cu casa. Mestecenii puși de noua familie ce însuflețește casa, desăvârșesc noblețea acestei locuințe trecute prin două războaie mondiale.
<obiectiv>1665, Casa Strada Mihai Eminescu nr. 44, Slatina
Casa din Strada Mihai Eminescu nr. 44 este una dintre cele mai vechi clădiri din Slatina, fiind înscrisă în lista monumentelor istorice ale județului Olt.
Istoria Slatinei poate fi citită pe străzile orașului de la sfârșitul secolului al XlX-lea și
  
începutul secolului XX. Arhitectura caselor acelor vremuri are influențe clasice, neoclasice, art nouveau, neoromânești, brâncovenești și ale eclectismului francez.
La începutul secolului XX Slatina, cu centru şi mahalale, lua forma unui pentagon cu laturile: "Pârliţii, Brebenii, monastirea Clocociov, cazarma din dealul Caloianca şi unirea gârlii Valea Muierii cu Oltul" între care s-au conturat cartierele: Centrul oraşului, Obrocarii, Caloianca, Sopotul, Drumul Gării, Clocociovul, DealulViilor, având 42 de străzi, unele având „trotoare pavate cu bazalt pe o întindere liniară de 1580 metri”.
Între cele două războaie mondiale, porţiunea din strada Bucureşti de la Grădina publică până la Palatul Comunal, s-a numit Constantin Dissescu, azi se numește Mihai Eminescu. C. Dissescu s-a născut la Slatina în anul 1857, a fost o personalitate de marcă a României: profesor, jurist eminent - creatorul disciplinei dreptului constituţional şi administrativ roman - avocat reputat, diplomat. Clădirile care alcătuiesc patrimoniul istoric joacă rolul principal în peisajul urban din centrul vechi al oraşului. Ele sunt situate pe strada Lipscani şi strada Mihai Eminescu pe ambele părţi. În total sunt 81 de structuri, construite între anii 1860-1938 în unul din următoarele stiluri: neo-gotic, neo-românesc, modern, art nouveau, art deco şi renovări din diferite perioade. Majoritatea clădirilor au la parter un spaţiu comercial, iar la etaj un spaţiu rezidenţial.
Există păreri împărțite cu privire la proveniența numelui orașului. O primă variantă sugerează că numele Slatina este de origine slavă, derivând din cuvintele „slam” (pământ) și „tina” (sărat); astfel numele s-ar traduce prin „pământ sărat”, „sărătură”, „apă sărată”, care se referă la apa râului Olt. Această ipoteză pare să fie argumentată de toponimia slavă a unor zone din oraș și din împrejurimi, precum și a unor localități din apropiere (Obrocari - azi strada Tudor Vladimirescu, Dealul Grădiștea, Clocociov, Dobrotinet, Milcov, Brebeni, Sopot, Teslui etc.). Tot în favoarea acestei ipoteze vin consemnările istoricului A.D. Xenopol, care vorbește despre slavi ca populație migratoare.
O a doua ipoteză susține că numele orașului provine din limba latină arhaică: „Salaatina”, „Salatina”, „Slatina” - rezultând așadar că orașul Slatina poartă numele coloniei romane instalată cândva aici.
<obiectiv>1666, Casa Strada Mihai Eminescu nr. 48, Slatina
Casa din Strada Mihai Eminescu nr. 48 este una dintre cele mai vechi clădiri din Slatina, fiind înscrisă în lista monumentelor istorice ale județului Olt. Apărută din timpuri străvechi, așezarea de pe Valea Sopotului, datorită sporului natural al populației și oportunităților create de întretăierea unor importante drumuri comerciale la Slatina („drumul cerii”, „oilor” sau al „buților”), se extinde pe dealurile vecine și spre Valea Oltului. Descoperirile de monede bizantine, venețiene, sârbești din secolele XI – XIII justifică importanța comercială a așezării, chiar înaintea primei sale mențiuni documentare.
Prima referire la numele Slatina se găsește la 20 ianuarie 1368 în privilegiul comercial acordat de Vladislav I Vlaicu negustorilor de la Brașov, ca loc de vamă internă la primul vad din câmpie al Oltului, punct obligatoriu de trecere a carelor cu mărfuri peste Olt.
Există păreri împărțite cu privire la proveniența numelui orașului. O primă variantă sugerează că numele Slatina este de origine slavă, derivând din cuvintele „slam” (pământ) și „tina” (sărat); astfel numele s-ar traduce prin „pământ sărat”, „sărătură”, „apă sărată”, care se referă la apa râului Olt. Această ipoteză pare să fie argumentată de toponimia slavă a unor zone din oraș și din împrejurimi, precum și a unor localități din apropiere (Obrocari - azi strada Tudor Vladimirescu, Dealul Grădiștea, Clocociov, Dobrotinet, Milcov, Brebeni, Sopot, Teslui etc.). Tot în favoarea acestei ipoteze vin
 
consemnările istoricului A.D. Xenopol, care vorbește despre slavi ca populație migratoareO a doua ipoteză susține că numele orașului provine din limba latină arhaică: „Salaatina”, „Salatina”, „Slatina” - rezultând așadar că orașul Slatina poartă numele coloniei romane instalată cândva aici.
Clădirile care alcătuiesc patrimoniul istoric joacă rolul principal în peisajul urban din centrul vechi al orașului. Ele sunt situate pe strada Lipscani și strada Mihai Eminescu pe ambele părți. În total sunt 81 de structuri, construite între anii 1860-1938 în unul din următoarele stiluri: neo-gotic, neo-românesc, modern, art nouveau, art deco și renovări din diferite perioade. Majoritatea clădirilor au la parter un spațiu comercial, iar la etaj un spațiu rezidențial.
<obiectiv>1667, Catedrala Slatina, Slatina
Odată agreată ideea înfiinţării unei episcopii în Slatina, la iniţiativa Episcopiei Râmnicului şi cu sprijinul Consiliului Judeţean Olt s-a făcut şi pasul următor, în anul 1993, prin decizia construirii unei catedrale noi în municipiul- reşedinţă, care să poată deveni la momentul potrivit Catedrală Episcopală.
Terenul, în suprafaţă de 2000 mp, a fost donat de familia Popescu Spineni din Bucureşti. Beneficiară a lucrării a fost desemnată Protoieria Slatina.
În anul 1994 s-au început lucrările, dar, trenând acestea la stadiul de fundaţie până în 1998, Episcopia Râmnicului a luat hotărârea înfiinţării aici, începând cu 1 ianuarie 1999, a Parohiei ,,Înălţarea Domnului”.
În anii 2008-2009 biserica a fost acoperită cu tablă de cupru, s-au montat ferestrele, au fost executate tencuielile şi s-a zugrăvit exteriorul, s-a făcut instalaţia electrică, s-a pictat icoana hramului de pe
frontispiciu şi s-au făcut racordurile la apă şi canalizare.
Catedrala Episcopală dispune, la demisol, și de o capelă mortuară și un spațiu adecvat pentru priveghi (de aprox. 300 mp). Capela, pictată în stil neobizantin, climatizată și iluminată corespunzător, este prevăzută cu lift mortuar și spații speciale pentru aprinderea lumânărilor și depozitarea coroanelor de flori.
Biserica este construită în formă de cruce, pe structură tip diafragmă de beton armat, având lungimea de 34 m, lăţimea la abside de 22 m şi înălţimea de 34 m, o turlă mare centrală, două turle mici laterale şi un subsol generos de 400 mp.
Structura de rezistenţă a edificiului este modernă, renunţându-se la bolţile, arcele şi cupolele din cărămidă, pentru turnarea lor din beton, şi creându-se în felul acesta deschideri şi spaţii interioare mult mai mari. De o parte şi de alta a intrării, cele două turnuri adăpostesc: unul lumânărarul, camera pentru copii şi un spaţiu administrativ, iar celălalt scara de acces spre subsol și etaje. La nivelul etajului întâi biserica are balcoane construite pe trei laturi ale pronaosului şi un balcon exterior, ce protejează intrarea, iar la nivelul al doilea un cafas pentru cor.
În pronaos, lăcașul are câte o încăpere pe fiecare parte, una pentru lift, iar alta pentru confesoriu, precum și câte șase ferestre laterale, la nivelul superior. Fiecare absidă este luminată de câte trei ferestre și, ca un laitmotiv, deasupra celor două sânuri, ca şi pe faţada de vest, a fost amplasat câte un arc de fereastră, prin care pătrunde mai ușor lumina pe timp de zi, iar seara capătă o aură ce cheamă tainic la rugăciune.
 
<obiectiv>1668, Clădirea BNR, Slatina
Clădirea BNR a fost construită în anul 1908, fiind cea mai reprezentativă bancă din Slatina de la acel moment. Ulterior a devenit sucursala Olt a Băncii Naționale a României până în septembrie 2000, când a fost desființată. Din acel moment, în clădire funcționează Biroul Electoral Județean în momentul în care sunt organizate scrutine electorale.
Construcția este realizată în stil neoromânesc și a fost înscrisă în lista monumentelor istorice începând cu anul 2004.
Banca Națională a României (BNR) este banca centrală a României, având personalitate juridică. Aceasta este o instituție publică independentă, cu sediul central în municipiul București și poate avea sucursale și agenții atât în municipiul București, cât și în alte localități din țară. Banca Națională a fost înființată în anul 1880 cu un capital inițial de 30 milioane lei (din care 10 milioane capital de stat, iar restul de 20 milioane fiind capital privat cu precădere
al familiei Brătianu). BNR este a 13-a bancă centrală înființată în lume, fiind înființată înaintea băncii centrale a Japoniei sau a sistemului Rezervei Federale din SUA. Prima bancnotă emisă de BNR a fost cea de 1000 lei, care a circulat până în anul 1933. Până în 1948, instituția a fost una privată. Principalele atribuții ale BNR sunt:
- elaborarea și aplicarea politicii monetare și a politicii de curs de schimb;
- autorizarea, reglementarea și supravegherea prudențială a instituțiilor de credit, promovarea și monitorizarea bunei funcționări a sistemelor de plăți pentru asigurarea stabilității financiare;
- emiterea bancnotelor și a monedelor ca mijloace legale de plată pe teritoriul României;
- stabilirea regimului valutar și supravegherea respectării acestuia;
- administrarea rezervelor internaționale ale României.
Totodată, BNR sprijină politica economică generală a statului, fără prejudicierea îndeplinirii obiectivului său fundamental privind asigurarea și menținerea stabilității prețurilor.
În îndeplinirea atribuțiilor, BNR și membrii organelor sale de conducere nu vor solicita sau primi instrucțiuni de la autoritățile publice sau de la orice altă instituție sau autoritate.
<obiectiv>1669, Cofetăria Atletul Albanez, Slatina
Cea mai veche afacere de familie străină din România cu activitate neîntreruptă de 320 de ani este Atletul Albanez. Aparține familiei Memish, originară din Albania.
Istoria afacerii familiei Memish în România începe acum 300 de ani. Pe la 1700, ajungeau în Ţara Românească primii Memishi, care se îndeletniceau cu negoţul de dulciuri şi băuturi tradiţionale albaneze. Veneau vară de vară şi numai iernile şi le petreceau acasă.
Chiar daca are o vechime de 300 de ani, numele actual il poarta abia din 1912. În primăvara lui 1912 a venit un circ la Slatina în cadrul căruia
  
exista un număr de lupte greco-romane. Premiul era de 300 de napoleoni de aur. În competiție a intrat și unul dintre strămoșii familiei Memish, care a și câștigat. Din respect pentru oraş şi pentru cetăţeni, el a donat banii primăriei, care, la rându-i, a oferit afacerii numele de Atletul albanez, care funcţionează fără încetare de atunci.
Afacerea a funcționat fără oprire inclusiv pe vremea regelui, a lui Gheorghiu Dej sau Ceaușescu. Ba mai mult, pe vremea când Ceauseșcu își făcea ucenicia la Slatina, într-o cizmărie de lângă vechiul local, acesta mai oferea servicii bunicului lui Gemal, nepotul patronului.
Funcționarea fără întrerupere și farmecul aparte al albanezilor a atras mari personalități care le-au trecut pragul. Una dintre declarațiile vremii amintesc o vizită a lui Charles de Gaulle în România care, însoțit de Ceaușescu, a oprit coloana oficială să-i ofere un pahar cu bragă de la tata cofetărie. Dintre numele sonore care au vizitat locul mai amintesc pe Ion Minulescu, Nicolae Iorga, Eugen Ionescu, Amza Pellea, Nicu Constantin, Doina Badea, Dan Puric, Gheorghe Hagi, James Rosapepe (fostul ambasator SUA în România), ambasadorul Albaniei în România, Rodica Popescu Bitănescu, lotul de juniori de la Chelsea Londra.
Cofetăria pare o capsulă a timpului, blocată în anii 1950, singura tehnologie modernă fiind aerul condiționat. Frigiderele sunt pline cu sticle cu bragă și citronadă, halviță, rahat și înghețată, iar pereții sunt plini cu decupaje din ziare și fotografii vechi ale musteriilor celebri ce i-au trecut pragul bragagiului din Slatina.
Toate rețetele sunt secrete, în magazin n-a angajat niciodată pe nimeni din afara clanului, iar în laborator au acces numai membrii familiei.
Specialitățile casei sunt: bragă, citronadă, înghețată, sarailii, halviță, baclava, rahat de trandafir, rahat cu nucă.
În 2008, Primăria Slatina a acordat titlul de cetățean de onoare al orașului familiei Memish.
<obiectiv>1670, Colegiul Național Radu Greceanu, Slatina
Colegiul național „Radu Greceanu“ cu o vechime de 130 ani este o unitate de învăţământ etalon a judeţului, unde profesorii şi elevii obţin rezultate de excepţie în munca de instrucţie şi educaţie.
Pentru Slatina, dar şi pentru o mare parte din Sud-Estul Olteniei, numele instituției „Radu Greceanu“ este un brand. Radu Greceanu este un cronicar muntean autor al cronicii „Anonimul brancovenesc” din anul 1711, despre domnia lui Constantin Brâncoveanu, și al manuscrisului „Letopisețul de la descălecarea cea dintâiu a românilor și așezarea lor în Țara Românească”.
Logofătul Radu Greceanu, împreună cu fratele său, logofătul Șerban Greceanu, au luat parte, alături de stolnicul Constantin Cantacuzino, la traducerea Bibliei de la București – prima ediție integrală în limba română a textului Sfintei Scripturi. Cartea a fost tradusă după textul Septuagintei, și a aparut la 1688.
Înființarea în anul 1884 a Gimnaziului Real din Slatina, prima denumire sub care a funcționat această instituție școlară, într-un moment când în tot Regatul României nu existau decât 12 gimnazii clasice umaniste și 6 gimnazii reale, a însemnat pentru Slatina și județul Olt un eveniment care și-a pus amprenta pe întreaga evoluție ulterioară. Inițiativa a aparținut unui grup de vizionari, dintre care se detașează prin stăruințele lor frații Nae și Tache Protopopescu – importante personalități politice și culturale ale vremii, pentru care slujirea comunității din care făceau parte era un principiu de viață. În anul 1915, gimnaziul a fost transformat în liceu.
 
Construcția gimnaziului a început în luna august a anului 1889 și s-a încheiat în toamna anului 1891, realizându-se clădirea centrală cu latura din față etajată, cele două aripi fără etaj și fără cele două încăperi (dreapta – stânga) ce i s-au alăturat mulți ani mai târziu. Aceasta este infrastructura gimnaziului real din Slatina, la nașterea sa ca instituție școlară.
Sub supravegherea strictă a lucrărilor de către directorul Traian Biju, se realizează supraetajarea aripii drepte – est (1923 – 1925), a aripii stângi – vest (1925 – 1926) și totodată în vara anului 1925 se reconstruiește scara centrală pentru accesul profesorilor la etaj, așa cum s-a păstrat și astăzi. Toate acestea constituie a doua etapă în realizarea infrastructurii Liceului „Radu Greceanu”.
În istoria infrastructurii liceului urmează apoi alte două momente de relevanță importantă: mai intai, reconstrucția din temelie a amfiteatrului în anul 1933 și apoi ridicarea celui de-al treilea imobil, internatul liceului.
În anul școlar 1958 – 1959, populația școlară atinge un procent spectaculos de creștere, ca rezultat al fuziunii sale cu liceul de fete. Acesta este momentul când se realizează mixtarea la nivelul întregii țări (baieți și fete în același liceu) – pentru prima dată – în istoria învățământului liceal românesc.
<obiectiv>1671, Mănăstirea Clocociov, Slatina
Mânăstirea Clocociov, cu hramul Sfinții Arhangheli Mihail și Gavriil, își înscrie numele printre cele mai vechi așezăminte monahale. Începuturile ei, nefiind fixate în documentele vremii, s-au pierdut odată cu trecerea timpului. Unele documente îl atestă drept ctitor pe Mihai Viteazul, care a și înzestrat-o cu donații, degradările survenite după anul 1628 determinând o nouă și substanțială refacere în timpul lui Matei Basarab. Astfel, reclădirea mânăstirii îi este atribuită marelui dregător Diicu Buicescu vel agă, rudă a domnitorului Matei Basarab, împreună cu soția jupâneasa Dumitra și cu mama sa, jupâneasa Mara. Cert
este că zidirea bisericii vechi a început în 1645 și a durat câteva luni.
O tradiție spune că domnitorul Matei Basarab, urmărit fiind de turci, s-a ascuns în scorbura unui soc din Clocociovul păduros. Scăpând de urmăritori, drept recunoștință a hotărât să ridice o mănăstire, căreia de-a lungul domniei i-a închinat multe moșii. În sprijinul acestei tradiții vine și mărturia unei catagrafii din anul 1862, care consemnează că „biserica este fondată la 7153 (1645) de răposatul Matei Basarab Vodă”, probabil sub influența unei pisanii pusă în anul 1645, când edificiul a fost refăcut de boierul Diicu Buicescu, nepotul domnitorului.
Între secolele XVII-XVIII mănăstirea era cunoscută prin proprietățile și veniturile de care dispunea, fiind închinată de către domnitorul Alexandru Coconul către Mănăstirea Cutlumuș din Muntele Athos. Începând din a doua jumătate a secolului al XVIII-lea, dar mai ales după secularizarea averilor mănăstirești, complexul a pierdut mai multe avarii, ca urmare a jafurilor, a primului război mondial, precum și a cutremurelor din secolele XIX și XX, care au dus la totala sa degradare.
Cutremurul din 1977 lăsând urme adânci, s-a simțit nevoia unei restaurări totale între anii 1980-1981. Mânăstirea păstrează parțial zidul de incintă, înalt, cu masivi contraforți pe laturi, ce imprimă complexului un caracter de fortăreață. Clopotnița este o construcție formată din două nivele: parterul, flancat în interior de două nișe în grosimea zidului, și turnul hexagonal cu deschideri arcuite, în interiorul cărora se află clopotele.
Biserica a fost construită în plan triconic, cu pridvor deschis, având arcade rotunjite pe stâlpi circulari, groși. Aici, un frumos chenar sculptat în piatră, ce împodobește pisania de la 1645, decorează intrarea în interior. Ușa de la intrare, stranele, catapeteasma și restul de mobilier sunt din lemn frumos sculptat. Pictura însă este nouă, realizată în anul 1937 de către pictorul Nicolae Pană. Din vechea
 
pictură se mai păstrează în pronaos tabloul votiv, remarcabil portret de grup, cu portretele ctitorilor și ale descendenților lor direcți.
În incintă s-a amenajat și un muzeu, cu o importantă colecție de artă veche românească, cuprinzând icoane, piese de artă decorativă (în special argintării, broderii, țesături și sculpturi în lemn), și cărți cu ilustrații gravate în lemn, executate în cele mai cunoscute tipografii din țară de renumiți artiști români. Conservate bine, ele constituie o colecție de o importantă valoare istorică și culturală, evocând diferite momente din trecutul mănăstirii, precum și o îndelungată și intensă activitate creatoare din domeniul artelor decorative.
Astăzi, obștea mânăstirii numără 40 de maici, stareță fiind Stavrofora Iulia Băgăceanu, iar slujitor Pr. Nicolae Bălășoiu.
<obiectiv>1672, Muzeul de Etnografie, Slatina
În anul 1969 muzeul din Slatina se îmbogăţea cu o nouă secţie de artă populară care se adăuga secţiei de istorie creată în 1952 şi dezvoltată permanent până atunci.
La înfiinţare, secţia de etnografie avea un patrimoniu de 1480 obiecte, patrimoniu care s-a îmbogăţit permanent, ajungând acum, la 33 de ani la înfiinţare, să cifreze 8933 obiecte. Acest patrimoniu etnografic oglindeşte creaţia populară din aproape toate satele şi comunele din judeţul Olt, teritoriu pe care se întâlnesc trei zone etnografice: Olt, Romanaţi şi Câmpia Boianului.
În judeţul Olt valori artistice întâlnim în mod deosebit în costumul popular, în scoarţele şi ţesăturile de interior, în ceramica populară pe care literatura de specialitate o cunoaşte sub numele de Ceramică de Oboga. Aceste genuri ale artei populare sunt cele care predomină în patrimoniul etnografic al Muzeului Judeţean Olt. Nu au fost neglijate însă nici genurile mai puţin reprezentative pentru judeţul Olt: creaţia artistică în lemn, obiectele de artă populară din fier, piesele legate de obiceiuri (ouăle încondeiate, icoanele de vatră
etc.), precum şi piesele legate de meşteşugurile şi ocupaţiile tradiţionale ale zonei.
Colecţia de port popular a secţiei, cuprinde în primul rând un bogat tezaur de marame diafane din borangic (peste 300), piese specifice pentru găteala capului. La această podoabă de bază a costumului popular putem adăuga bijuteriile, lucrate de către meşterii locali din argint şi aramă, lesele din mărgele multicolore şi salbele din monezi diferite.
Cămăşile costumului popular cu ornamente alese în război sau cusute, variază după zonă, vârstă şi ocazie. Poate fi urmărită de asemenea şi evoluţia lor în timp. O altă piesă de bază a costumului popular din judeţul Olt este zăvelca, boşceaua sau catrinţa cum i se spune în limbajul local. În tonalităţi de roşu, adesea cu motive antropomorfe şi zoomorfe, boşcelele din Romanaţi se deosebesc de zăvelcile din nordul judeţului, la care strălucirea fluturilor, a firului metalic şi a mărgelelor multicolore se împletesc armonios cu tonalităţile de albastru (colecţia deţine 560 de astfel de piese). Costumul bărbătesc este reprezentat prin costumul de vară, cu cămaşe lungă sau scurtă, bogat ornamentată cu "şabace" şi a costumului de iarnă cu pantaloni de dimie cu găitane. În timpul iernii atât bărbaţii cât şi femeile purtau cojoace împodobite îndeosebi cu motive spiralice lucrate de cojocarii din Caracal, Vădastra, Vişina etc. Şi din categoria acestor piese muzeul se mândreşte cu o colecţie destul de bogată (70 de cojoace).
Piesele de ceramică au fost aduse din centrele de olari de pe Valea Olteţului: Corbeni, Româna, Oboga, precum şi din localităţile unde a circulat ceramica unor centre din Vâlcea şi Argeş. Colecţia de ceramică este foarte bine reprezentată în muzeu cifrâd un număr de 2800 obiecte.
 
Dintre importantele colecţii ce au îmbogăţit patrimoniul etnografic al muzeului menţionăm şi colecţia de scoarţe (covoare, velinţe, macate) la care varietatea ornamentală şi a gamei cromatice duce la realizări artistice majore (colecţia deţine 260 de piese).
La începutul anului 2003 patrimoniul etnografic al Muzeului Judeţean Olt cifrează un număr de 8932 obiecte ce alcătuiesc 56 colecţii care sunt popularizate prin expoziţiile de bază organizate în Slatina, Balş şi Chilia-Făgeţelu, prin numeroasele expoziţii temporare şi prin publicaţiile de specialitate.
<obiectiv>1673, Muzeul Județean Olt, Slatina
După primul război
colecționari slătineni
particulare, îndeosebi
numismatică și artă populară.
S-a constituit un Comitet organizatoric pentru înființarea muzeului județului Olt, care s-a preocupat intens între 1920-1949 de colecționarea unor obiecte și documente valoroase pentru istoria acestor meleaguri. În anul 1951 Direcția Așezămintelor de Cultura îi încredințează profesorului Ion Moroșanu misiunea de a înființa un muzeu la Slatina. La 1 mai 1952 a fost inaugurat Muzeul Raional Slatina, ce va funcționa sub această titulatură
până în 1968, când, odată cu reorganizarea administrativ teritorială, devine Muzeul Județean Olt.
La început muzeul din Slatina se constituie din colecția avocatului Ion (Jack) Florescu, mare colecționar și președinte al comitetului de organizare a muzeului Oltului, donată în acest scop, și din piesele, în special paleolitice, descoperite de profesorii Paul Dicu și Ion Moroșanu în prundișurile Dârjovului și Oltului. Ulterior, săpăturile arheologice sistematice întreprinse pe teritoriul județului, alături de achiziții și donații au îmbogățit substanțial colecțiile inițiale.
În anul 1970 se înființează secția de etnografie, iar din 1975 începe constituirea patrimoniului de artă plastică. Muzeul Județean Olt tezaurizează și valorifică expozițional colecții de arheologie, istorie medievală, modernă și contemporană, artă plastică și etnografie care conțin piese de patrimoniu definitorii pentru cultura și civilizația Oltului, unele dintre ele figurând în patrimoniul cultural național.
Funcționând inițial în sedii improprii (patru încăperi dintr-o casă de locuit de pe strada Gării, demolată ulterior), muzeul a obținut clădirea monument istoric de pe strada Ionașcu, nr. 73, din fața Catedralei orașului, casa Deleanu, unde a funcționat până în 1997, când a obținut, prin Hotarârea Guvernului României clădirea Palatului Administrativ.
De-a lungul anilor, în actuala clădire a Muzeului Judeţean Olt au funcţionat sediul Prefecturii Olt în perioada României moderne şi, din lipsă de spaţiu, alte instituţii proprii unei capitale de judeţ cum ar fi Tribunalul, Revizoratul şcolar şi Protoieria. Edificiul a fost construit din fondurile statului în perioada anilor 1886-1887 şi a costat 150.000 lei aur, inaugurarea sa fiind făcută în anul 1887. Amplasat într-o poziţie dominantă, unde se intersectau cele mai frecventate străzi din Slatina (Bucureşti, Lipscani şi Carol), Palatul Administrativ constituia la vremea respectivă cea mai importantă clădire a oraşului, locul unde au păşit ilustre personalităţi şi s-au desfăşurat evenimente circumscrise marilor momente ale istoriei noastre naţionale. Imediat după inaugurare Palatul Administrativ a fost vizitat de regele Carol I, la 1/13 octombrie 1887, în timpul manevrelor militare efectuate de armata română pe aliniamentul Oltului. Aici, la 1 decembrie 1918, slătinenii au vibrat la unison cu Ţara şi au manifestat adeziunea necondiţionată faţă de actul Marii Uniri.
 mondial câțiva inițiaza colecții de arheologie,

 <obiectiv>1674, Obelisc, Slatina
Parcul Pitești găzduiește, chiar la intrarea sa principală, Obeliscul „Slatina 600”, monument istoric. Obeliscul a fost dezvelit în anul 1968, la aniversarea a 600 de ani de atestare documentară a municipiului Slatina. Obeliscul a fost realizat de sculptorul Ion Irimescu, care, la începuturile sale, a fost profesor de desen la gimnaziul „Radu Greceanu”, în prezent Colegiul Național „Radu Greceanu” din Slatina.
Parcul Pitești din Slatina este cea mai veche grădină publică din Slatina. Este așezată în apropierea centrului orașului, având o suprafață
de circa 1,68 hectare. Accesul în parc se face prin intermediul a patru intrări: două dinspre strada Pitești, una dinspre Biserica „Sfinții Împărați”(din vecinătatea Hotelului „Parc”), și o alta dinspre parcarea supra-etajată de lângă Spitalul Județean Olt.
Parcul Piteşti este printre cele mai vechi locuri de promenadă din istoria municipiului Slatina. La finele sec. XIX – începutul sec. XX, slătinenii se adunau aici în zilele de sărbătoare, se îmbrăcau cu hainele cele mai bune şi se plimbau în acest perimetru și discutau.
Există informaţii certe, atestate şi de istorici, care relevă că, în primii ani ai secolului XX, însăşi principesa Elisabeta (1894-1956), fiica cea mai mare a Reginei Maria şi a Regelui Ferdinand, devenită ulterior Regina Elisabeta, se plimba pe aleile grădinii publice de pe strada Piteşti.
Parcul Pitești a fost complet reabilitat în luna mai a anului 2008, cu preţul a 3,2 milioane de lei. Vechile alei şi trepte de acces au fost refăcute şi placate cu granit, intrarea centrală a fost pavată cu marmură, s-a montat mobilier ambiental constând în 60 de bănci şi s-au instalat 40 de lămpi. A fost finalizată şi construcţia zidului de sprijin a versanţilor. Pentru refacerea spaţiului verde a fost însămânţat un strat de gazon şi unul de turbă, s-au plantat peste 50 de platani şi alte aproape 1.000 de plante. Atracţia “noului” parc este sporită de fântânile arteziene - două la număr, aflate în centrul parcului. Cea mai mare dintre ele este alcătuită din două secţiuni cu forma unui semicerc, acestea fiind placate cu piatră naturală. O secţiune este alcătuită din trei turnuri cu diametrul de 2 metri, legate între ele de două bazine, iar cealaltă secţiune imită forma unui zid de sprijin etajat, apa care se revarsă fiind colectată la baza zidului într-un canal. A doua fântână arteziană se află la intrarea în vechea grotă a parcului, unde a fost amenajată şi o perdea de apă ce are rolul de împiedica intrarea vizitatorilor. Ambele fântâni sunt dotate cu instalaţie nocturnă de iluminat. Lângă una dintre intrările de pe strada Piteşti a fost amenajată o cascadă de dimensiuni reduse şi un iaz, prevăzut cu un sistem artificial de aburi şi vegetaţie specifică, care, acum, nu mai este funcţional.
<obiectiv>1675, Podul peste Olt, Slatina
În urmă cu peste 100 de ani, atunci când nu exista podul peste Olt din Slatina, de la ieşirea spre Craiova, oamenii foloseau „podurile umblătoare” pentru transportul de pe o parte pe cealaltă a râului. Faptul că nu exista un pod fix era o dificultate cu care se confruntau oamenii din perioada Slatinei medievale, în acest punct intersectându-se multe dintre rutele comerciale de-a lungul vremurilor.
 
În jurul anului 1846 se pune concret problema construirii unui pod fix peste Olt, chiar domnitorul de atunci al Ţării Româneşti, Gheorghe Bibescu, fiind cel care va pune piatra de temelie a construcţiei la data de 24 iunie a acelui an. Cu ocazia acestui eveniment, prefectura judeţului Olt a organizat o mare festivitate.
Construirea a ceea ce, pentru acea vreme, era cea mai impresionantă lucrare din ţară a adus laolaltă meşteri şi materiale de construcţii din toate colţurile ţării. Lucrările au fost supervizate de o echipă formată din specialişti italieni, conduşi de inginerul Giovani Balzano.
Cu ocazia inaugurării podului de lemn de peste Olt, la 8 septembrie 1847, administraţia locală organizează sărbători impresionante pe parcursul a trei zile. Se pare că, totuşi, ziua inaugurării a fost uşor forţată dat fiind că la această dată îşi sărbătorea ziua de nume Maria Bibescu, soţia domnitorului. Inundaţiile foarte frecvente de pe râul Olt au dus, din nefericire, la distrugerea podului din lemn, iar oamenii au fost nevoiţi să se folosească din nou de luntre pentru tranzitul de pe un mal pe celălalt. După ce construcţia finanţată de domnitorul Gheorghe Bibescu este luată de apele învolburate ale Oltului, care, în acea vreme, nu era regularizat şi curgea la întâmplare, administraţia locală slătineană şi locuitorii din Slatina îl asaltează pe noul domn cu solicitări pentru construirea unui nou pod. În 1862 se construiesc două poduri la Slatina, unul peste Olt şi altul peste afluentul Beica, pentru care domnitorul Alexandru Ioan Cuza dispune un buget de trei milioane. De această dată, pilonii construcţiei urmau să fie din piatră. Lucrările pentru aceste două poduri urmau să fie terminate în 1867, iar în timpul construcţiei, peste râul Olt trece viitorul rege al României Carol I. Acesta a fost nevoit să folosească un pod umblător pentru a putea ajunge la Bucureşti. Nici cele două poduri nu vor avea trăinicie, fiind luate de apă.
Cea de-a treia încercare de construire a unui pod fix peste Olt, la Slatina, va fi şi cea mai reuşită. Lucrările pentru un pod de fier încep la 1888 şi se termină la 1891, poziţionarea construcţiei fiind chiar în zona de unire a vechilor poduri de pe Beica şi Olt. Proiectul a fost supervizat, de această dată, de un inginer român-Nicolae Davidescu.
De numele lui Nicolae Davidescu se va lega dezvoltarea şi modernizarea ulterioară a Slatinei, el devenind arhitectul şef al oraşului.
Podul peste Olt este a doua încercare de punere în aplicare a arhitecturii fierului, prezentată pentru prima dată la Expoziţia Mondială de la Paris din 1899. Construcţia supervizată de inginerul Nicolae Davidescu a fost realizată după succesul celei de la Cernavodă a lui Anghel Saligny.
<obiectiv>1676, Poliția Locală, Slatina
Poliția Locală Slatina își desfășoară activitatea în cadrul unui monument istoric recunoscut ca fiind Casa Vereș. Construcția a fost realizată în 1894, fiind reabilitată în anul 2012, având la bază bugetul local și fonduri europene nerambursabile.
Cercetările arheologice au demonstrat existenţa unei aşezări umane pe vechea vatră a oraşului Slatina, aparţinând culturii de prund. Relevante sunt rezultatele cercetărilor mai recente constând în resturi ceramice din cultura Vădastra şi Coţofeni. Totodată, zona a fost locuită şi de triburile geto-dacice din ramura acilor, având rezidenţa la Acidava, pe
malul drept al Oltului, pe Limesul Alutan. Pe raza municipiului Slatina s-au descoperit unelte agricole din fier, ceramică romană de lux (terra sigillata) şi comună, tezaure monetare.
Două aşezări romane au fost identificate la Slatina, în punctul Strehareţi şi în cartierul Cireaşov. Atestarea materială a locuirii acestui areal este mai slabă pentru secolele IV-VII p.Ch., însă pentru
 
secolele VIII-XIII există dovezi de locuire, unele aparţinând Culturii Dridu şi Vădastra, iar altele purtând urmele migraţiilor pecenegilor, cumanilor şi tătarilor.
Slatina a fost pentru prima dată atestată documentar în epoca medievală, la 20 ianuarie 1368 printr-un act oficial: Vladislav I Vlaicu (1364-1377) acorda scutire de vamă la Slatina tuturor negustorilor braşoveni.
În iunie 1522, la Slatina, Radu de la Afumaţi îi învinge pe turcii otomani.
În timpul domniei lui Vlad Vintilă (1532-1535) este emis un act care menţionează cetatea de scaun Slatina. Mihai Viteazul ia măsuri pentru restaurarea mănăstirii Clocociov, de la Slatina, ca răsplată pentru serviciile aduse de populaţie în demersurile sale politice.
În epoca modernă, Slatina a trăit din plin Revoluţia de la 1821. Aici, Tudor s-a întâlnit cu căpetenia de haiduci Iancu Jianu. Momentul politic a imprimat în zonă stilul arhitectural Tudor .
Slătinenii s-au implicat activ în evenimentele politice care au urmat: Revoluţia de la 1848, Unirea Moldovei cu ţara Românească din 24 ianuarie 1859, Războiul de independenţă 1877, Răscoala ţărănească de la 1907, Unirea Principatelor din 1918, Primul şi Al Doilea Război Mondial.
<obiectiv>1677, Primăria Slatina
Primăria Slatina își desfășoară activitatea în cadrul unui imobil cu importanță istorică ce a fost reabilitat în anul 2012, având la bază bugetul local și fonduri europene nerambursabile.
Cercetările arheologice au demonstrat existenţa unei aşezări umane pe vechea vatră a oraşului Slatina, aparţinând culturii de prund. Relevante sunt rezultatele cercetărilor mai recente constând în resturi ceramice din cultura Vădastra şi Coţofeni. Totodată, zona a fost locuită şi de triburile geto-dacice din ramura acilor, având rezidenţa la Acidava, pe malul drept al Oltului, pe Limesul Alutan. Pe raza municipiului Slatina
s-au descoperit unelte agricole din fier, ceramică romană de lux (terra sigillata) şi comună, tezaure monetare.
Două aşezări romane au fost identificate la Slatina, în punctul Strehareţi şi în cartierul Cireaşov. Atestarea materială a locuirii acestui areal este mai slabă pentru secolele IV-VII p.Ch., însă pentru secolele VIII-XIII există dovezi de locuire, unele aparţinând Culturii Dridu şi Vădastra, iar altele purtând urmele migraţiilor pecenegilor, cumanilor şi tătarilor.
Slatina a fost pentru prima dată atestată documentar în epoca medievală, la 20 ianuarie 1368 printr-un act oficial: Vladislav I Vlaicu (1364-1377) acorda scutire de vamă la Slatina tuturor negustorilor braşoveni.
În iunie 1522, la Slatina, Radu de la Afumaţi îi învinge pe turcii otomani.
În timpul domniei lui Vlad Vintilă (1532-1535) este emis un act care menţionează cetatea de scaun Slatina. Mihai Viteazul ia măsuri pentru restaurarea mănăstirii Clocociov, de la Slatina, ca răsplată pentru serviciile aduse de populaţie în demersurile sale politice.
În epoca modernă, Slatina a trăit din plin Revoluţia de la 1821. Aici, Tudor s-a întâlnit cu căpetenia de haiduci Iancu Jianu. Momentul politic a imprimat în zonă stilul arhitectural Tudor .
Slătinenii s-au implicat activ în evenimentele politice care au urmat: Revoluţia de la 1848, Unirea Moldovei cu ţara Românească din 24 ianuarie 1859, Războiul de independenţă 1877, Răscoala ţărănească de la 1907, Unirea Principatelor din 1918, Primul şi Al Doilea Război Mondial.
Există păreri împărțite cu privire la proveniența numelui orașului. O primă variantă sugerează că numele Slatina este de origine slavă, derivând din cuvintele „slam” (pământ) și „tina” (sărat); astfel numele s-ar traduce prin „pământ sărat”, „sărătură”, „apă sărată”, care se referă la apa râului Olt.
 
Această ipoteză pare să fie argumentată de toponimia slavă a unor zone din oraș și din împrejurimi, precum și a unor localități din apropiere (Obrocari - azi strada Tudor Vladimirescu, Dealul Grădiștea, Clocociov, Dobrotinet, Milcov, Brebeni, Sopot, Teslui etc.). Tot în favoarea acestei ipoteze vin consemnările istoricului A.D. Xenopol, care vorbește despre slavi ca populație migratoare.
O a doua ipoteză susține că numele orașului provine din limba latină arhaică: „Salaatina”, „Salatina”, „Slatina” - rezultând așadar că orașul Slatina poartă numele coloniei romane instalată cândva aici.
<obiectiv>1678, Registrul Comerțului, Slatina
Registrul Comerțului Slatina își desfășoară activitatea în cadrul unei clădiri recunoscute ca fiind monument istoric, construită în anul 1896. Cercetările arheologice au demonstrat existenţa unei aşezări umane pe vechea vatră a oraşului Slatina, aparţinând culturii de prund. Relevante sunt rezultatele cercetărilor mai recente constând în resturi ceramice din cultura Vădastra şi Coţofeni. Totodată, zona a fost locuită şi de triburile geto- dacice din ramura acilor, având rezidenţa la Acidava, pe malul drept al Oltului, pe Limesul Alutan. Pe raza municipiului Slatina s-au descoperit unelte agricole din fier, ceramică romană de lux
(terra sigillata) şi comună, tezaure monetare.
Două aşezări romane au fost identificate la Slatina, în punctul Strehareţi şi în cartierul Cireaşov. Atestarea materială a locuirii acestui areal este mai slabă pentru secolele IV-VII p.Ch., însă pentru secolele VIII-XIII există dovezi de locuire, unele aparţinând Culturii Dridu şi Vădastra, iar altele purtând urmele migraţiilor pecenegilor, cumanilor şi tătarilor.
Slatina a fost pentru prima dată atestată documentar în epoca medievală, la 20 ianuarie 1368 printr-un act oficial: Vladislav I Vlaicu (1364-1377) acorda scutire de vamă la Slatina tuturor negustorilor braşoveni.
În iunie 1522, la Slatina, Radu de la Afumaţi îi învinge pe turcii otomani.
În timpul domniei lui Vlad Vintilă (1532-1535) este emis un act care menţionează cetatea de scaun Slatina. Mihai Viteazul ia măsuri pentru restaurarea mănăstirii Clocociov, de la Slatina, ca răsplată pentru serviciile aduse de populaţie în demersurile sale politice.
În epoca modernă, Slatina a trăit din plin Revoluţia de la 1821. Aici, Tudor s-a întâlnit cu căpetenia de haiduci Iancu Jianu. Momentul politic a imprimat în zonă stilul arhitectural Tudor .
Slătinenii s-au implicat activ în evenimentele politice care au urmat: Revoluţia de la 1848, Unirea Moldovei cu ţara Românească din 24 ianuarie 1859, Războiul de independenţă 1877, Răscoala ţărănească de la 1907, Unirea Principatelor din 1918, Primul şi Al Doilea Război Mondial.
Există păreri împărțite cu privire la proveniența numelui orașului. O primă variantă sugerează că numele Slatina este de origine slavă, derivând din cuvintele „slam” (pământ) și „tina” (sărat); astfel numele s-ar traduce prin „pământ sărat”, „sărătură”, „apă sărată”, care se referă la apa râului Olt. Această ipoteză pare să fie argumentată de toponimia slavă a unor zone din oraș și din împrejurimi, precum și a unor localități din apropiere (Obrocari - azi strada Tudor Vladimirescu, Dealul Grădiștea, Clocociov, Dobrotinet, Milcov, Brebeni, Sopot, Teslui etc.). Tot în favoarea acestei ipoteze vin consemnările istoricului A.D. Xenopol, care vorbește despre slavi ca populație migratoare.
O a doua ipoteză susține că numele orașului provine din limba latină arhaică: „Salaatina”, „Salatina”, „Slatina” - rezultând așadar că orașul Slatina poartă numele coloniei romane instalată cândva aici.
 
 <obiectiv>1679, Schitul Strehăreț, Slatina
Ctitor al schitului Strehareţ este episcopul Serafim mai întâi episcop al Buzăului şi din anul 1668, episcop al Râmnicului. Acesta cumpără la 24 aprilie 7172 (1664), de la feciorii popii Hariton, în hotarul Strehareţului, vii lucrate, telina şi pomet „şi cu branişte şi cu fântână drept bani, 90 unghi (bani ungureşti)”. Aceasta va constitui zestrea cea mai însemnată a schitului. În anul următor, 1665, 1 aprilie, Radu Vodă Leon (1664-1669) dăruieşte act episcopului Serafim, care era tot la Buzău, „pentru toate viile lui de la Slatina, moşie
megieşească, de la moşul lui Gurca” şi le scuteşte şi de vinariciul domnesc, scutind, de asemenea şi stupii de dijmă şi oile de oierit. Construcţia schitului începe în anul 1665, iar la 4 august 1668 episcopul Serafim închină ctitoria sa Mitropiliei din Bucureşti unde păstorea Mitropolitul Teodosie. Tot episcopul Serafim este cel care îngrijeşte din 1671 până în 1672 ca schitul să fie zugrăvit, la 28 decembrie 1672 afişându-se şi inscripţia, în timpul domniei lui Antonie Vodă din Popeşti (1669-1672) şi al păstoririi Mitropolitului Varlam (24 decembrie 1672-2 aprilie 1679).
După moartea sa, episcopul Serafim a încredinţat conducerea schitului egumenului Veniamin, care primeşte danii şi cumpără moşii pentru schit. Astfel, la 12 septembrie 1763, jupâniţa Coplea Buzescu, dimpreună cu Elina şi copii acesteia, Barbu şi Constantin, descendenţi din familia Buzeştilor, dăruiesc jumătate din moşia lor de la Cireaşovul de deal. La 8 iunie 1674, doi monahi – Andronia şi fiul său Anlenie – dăruiesc moşie mănăstirii Strehareţ „care iaste făcută de Serafim episcopul”. Şerban Vodă Cantacuzino printr-un hrisov dat la 12 mai 1679, scuteşte „bucatele” Strehareţului de dijma către curte. La 21 aprilie 1693 jupâneasa Voica „ce-a fost a lui Murga post ot Turia”, cu fiică-sa Florica – diaconeasa şi văru-său Cristea dau zapis la mâna Egumenului Filotei (urmaşul lui Veniamin), prin care dăruiesc toată partea lor de moşie mănăstirii Strehareţ. Tot în 1693, Constantin Vodă Brâncoveanu dă un hrisov prin care se scutesc bucatele schitului de dijmă.
Până în anul 1802 schitul Strehareţ a fost de mai multe ori prădat de turci. În vara anului 1802 schitul a fost cuprins de un incendiu, lucru pentru care a fost părăsit până în anul 1832, când aflam aici 63 de suflete şi de preoţii Vasile sin Popa Ion şi Preda sin Oprea, care fac reparaţii şi îmbunătăţiri mănăstirii şi împrejurimilor ei. În anul 1838 un cutremur de pământ i-a adus simţitoare stricăciuni, dar mănăstirea a fost restructurată, în aprilie – septembrie 1844 de iscusitul eclesiarh Iosif. Prin grija acestuia se construiesc mai multe clădiri în jurul mănăstirii, care în anul 1863 sunt transformate în spital.
În urma reformei domnitorului Alexandru Ioan Cuza din 1863, o parte din averile mănăstirii au fost secularizate, iar cu o altă parte din moşiile mănăstirii, în anul următor 1864, au fost împroprietăriţi 12 ţărani din satul Sineşti – Olt. După anul 1865 schitul Strehareţ a dus o viaţă liniştită şi fără prea mari evenimente.
Fresca schitului este importantă prin stilul pictural neo-bizantin şi prin scrierea cu caractere chirilice ce se păstrează pe frontispiciile icoanelor murale. Multe din icoanele schitului sunt vii documente, cu însemnări ale timpului, icoane care, contrar intemperiilor vremii sunt încă frumoase şi se păstrează bine. În anul 1979, vechea clopotniţă a fost dărâmată şi a fost zidită o nouă clopotniţă deasupra portalului, la intrarea în incinta mănăstirii.

<obiectiv>1680, Școala Primară de Băieți, Slatina
 Născut în anul 1725, Ionaşcu Cupeţu a fost unul dintre cei mai prosperi negustori din judeţ, reuşind să strângă o avere substanţială, pe care a donat-o în totalitate oraşului Slatina.
Toată agoniseala strânsă de Ionaşcu Cupeţu în cei 71 de ani de viaţă a fost lăsată slătinenilor, cărora negustorul le-a lăsat, după cum se notează în istoricul catedralei „Biserica pentru suflet, şcoala pentru minte, spitalul pentru trup şi cişmelele necesare vitalităţii”.
La sfârşitul secolului al XVIII-le, din banii lui Ionaşcu Cupeţu se înfiinţa o şcoală unde băieţii care proveneau din familiile sărace beneficiau de instruire gratuită. Şcoala Ionaşcu a fost una
dintre cele mai bune şcoli din ţară, care a pregătit zeci de generaţii de elevi, cu renume în civilizaţia naţională. „Şcoala mare din vale”, cum era cunoscută, a funcţionat, cu mici intermitenţe, până în anul 1894, când se demolează şi se construieşte un local cu o arhitectură deosebită – „Şcoala de băieţi nr. 1 Ionaşcu”. Din 1921, Școala de Ucenici Industriali primește aprobare de la Ministerul Instrucțiunii Publice să funcționeze în aceeași clădire. Școala de cântăreți bisericești a avut, inițial, aprobarea Ministerului Instrucțiunii Publice în 1923. MIP însă, prin Direcția Generală a Învățământului Primar, nu mai admite funcționarea acestei școli în localul „Ionașcu”, deoarece aici mai funcționa Școala de Fete nr. 1. Această școală înființată în 1846 nu avea încă local propriu.
În 1938, institutoarele P. Roșu și M. Bratu au organizat un muzeu al școlii pentru „a reține momentele importante din evoluția învățământului românesc”.
Școala Ionașcu beneficia și de fondul lăsat în 1866 de către Ion Varipatti. Varipatti era marele moșier ce își lăsase școlilor slătinene „toată averea mișcătoare”. Școala Ionașcu, ca și celelalte școli, de altfel, era preocupată de strângerea propriilor fonduri. Cea mai la îndemână formă de acumulare de fonduri erau serbările școlare cu public.
Încă din 1860, Biblioteca Școlii Ionașcu era și Biblioteca publică a orașului. Inventarul cărților, făcut în acest an, începea cu „Doppia Scripturae” de D. Iarcu, și se încheia la nr. 64 cu șase hărți noi.
În anii 1927-1928, își afla sediul aici și Cercul Cultural Slatina nr. 1, condus de către Dionisie Popescu, din care făceau parte Școlile de băieți nr. 1 și 2 și cele de fete, de asemenea, nr. 1 și 2, cât și „Grădinile” de copii, de exemplu „Grădina Principele Mircea”.
Școala Ionașcu a dat oameni valoroși pentru societate, ca de exemplu: Th. Burcă, Th. Dobrescu, D. D. Polihron, C.T. Dragomir, Mihăiescu Florin sau D. Popovici. Theodor Burcă a fost un celebru sculptor. Theodor Dobrescu a fost inginer aeronautic. A proiectat, în 1908, un „miniplan” numit „aparat de zbor”, brevetat de Oficiul de Invenții București. Dumitrescu Dumitru Polihron, general, profesor la Școala Superioară de Război. Caius Traian Dragomir, scriitor, cercetător științific, doctor în științe medicale, ambasador al României la Paris. Mihăilescu Florin, doctor în filologie, critic literar, conferențiar la Facultatea de Limba și Literatura română – București, profesor la Facultatea de Litere din Cluj, lector la catedra de Limba și Literatura Română a Universității Sorbona din Paris. După o scurtă perioadă, când a servit drept internat pentru băieții de la „Radu Greceanu”, în perioada comunistă, aici a funcționat Inspectoratul Școlar Județean. Și astăzi, imobilul servește tot învățământului, aici funcționând Casa Corpului Didactic.

<obiectiv>1681, Statuie Ecaterina Teodoroiu, Slatina
 Monumentul din Slatina este primul din țară ridicat în memoria Ecaterinei Teodoroiu, pentru realizarea lui fiind constituit, în anul 1920, un comitet de inițiativă sub patronajul Reginei Maria, a cărei prezență la inaugurare, în 1925, a fost considerată de primarul Slatinei de la acea vreme, I.A. Tomescu, drept „cel mai de seamă act al vieții acestui oraș”.
Monumentul Ecaterinei Teodoroiu este creația sculptorului Dimitrie Mățăuanu (1899 — 1929) și construcția lui a început în 1921.
Monumentul din Slatina al eroinei Ecaterina Teodoroiu este o statuie din bronz, în mărime naturală, într-o atitudine dinamică, cu arma în cumpănire și o cască ostășească în mâna dreaptă. Statuia este așezată pe un piedestal din beton, în trei trepte, realizat în stil baroc, cu colțurile în forma unor coloane adosate. Fațada vestică a piedestalului este ornată la bază cu un drapel, frunze de stejar și o cască militară încadrată de frunze de laur, toate turnate în bronz. Pe piedestal mai apar și stemele provinciilor istorice românești, iar pe celelalte fațade sunt dăltuite în marmură numele eroilor
Regimentului 43 Infanterie.
Ecaterina Teodoroiu (născută Cătălina Vasile Toderoiu la 14 ianuarie 1894 – decedată la 22 august 1917) a fost o cercetașă și participantă la Primul Război Mondial, unde a murit la sfârșitul bătăliei de la Mărășești luptând în fruntea unui pluton de infanterie al Armatei Române.
Provenită dintr-o familie modestă din Oltenia, Ecaterina a plecat la București pentru a deveni învățătoare, iar acolo a contribuit la înființarea primelor organizații de cercetași din țara ei. După intrarea României în Primul Război Mondial, a activat ca asistentă medicală pe frontul din regiunea ei natală. Din dorința de a-i răzbuna pe toți cei patru frați ai ei care muriseră în lupte, Ecaterina a cerut să fie transferată la o unitate de combatanți. A fost luată prizonieră, a evadat și a fost rănită de două ori. În spital, a fost decorată de casa regală și avansată la gradul de sublocotenent. Din această postură a participat la bătălia de la Mărășești, unde a murit comandând un pluton de infanterie.
Celebrată ca eroină națională după terminarea războiului, imaginea ei a fost la început marginalizată și apoi distorsionată de regimul comunist, iar după căderea acestuia revenirea imaginii sale reale în conștiința populară a întârziat.
<obiectiv>1682, Statuie Eugen Ionesco, Slatina
Statuia Eugen Ionesco este amplasată în cadrul Parcului cu același nume din Slatina, începând cu anul 2007, realizată de sculptorul Ioan Bolborea. Amplasarea statuii se raportează la vecinătatea casei în care s-a născut dramaturgul. Eugen Ionescu (n. 26 noiembrie 1909, Slatina - d. 28 martie 1994, Paris), cunoscut în afara României sub numele de Eugène Ionesco, a fost un scriitor de limbă franceză originar din România, protagonist al teatrului absurdului și membru al Academiei Franceze. Obișnuia să declare că s-a născut în anul 1912, ori din pură
 
cochetărie, ori din dorința de a crea o legătură între nașterea lui și moartea marelui său precursor Ion Luca Caragiale.
Tatăl său, Eugen Ionescu, român, era avocat, iar mama, Marie-Thérèse (născută Ipcar) avea cetățenie franceză. La vârsta de patru ani își însoțește familia în Franța, unde va rămâne până în 1924. Copilul Ionescu și-a continuat educația în România, urmând liceul la Colegiul Național Sfântul Sava din București. Examenul de bacalaureat îl susține la Colegiul Național Carol I din Craiova. Se înscrie la Facultatea de Litere din București, obținând licența pentru limba franceză. Terminând cursurile universitare în 1934, este numit profesor de franceză la Cernavodă; mai târziu este transferat la București. În 1936 se căsătorește cu Rodica Burileanu, iar în 1938 pleacă la Paris ca bursier. Acolo lucrează ca atașat cultural al guvernului Antonescu pe lângă guvernul de la Vichy.
Primele apariții ale lui Eugen Ionescu sunt în limba română, cu poezii publicate în revista Bilete de papagal (1928-1931) a lui Tudor Arghezi, articole de critică literară și o încercare de epică umoristică, Hugoliada: Viața grotescă și tragică a lui Victor Hugo. Volumul de debut e un volum de versuri și se numește Elegii pentru ființe mici.
Prima lui piesă de teatru, La Cantatrice Chauve („Cântăreața cheală”) a fost reprezentată la 11 mai 1950 la Théatre de la Huchette în regia lui Nicholas Bataille, fiind primită cu răceală de public și de critică. Piesa se va impune treptat după ce o serie de mari oameni de cultură francezi scriu articole entuziaste despre ea și va deveni cea mai longevivă piesă a acestui mic teatru parizian, Théatre de la Huchette. Urmează o perioadă foarte fecundă, în care autorul prezintă, an de an, câte o nouă piesă. Sălile de teatru rămân goale, dar treptat începe să se formeze un cerc de admiratori care salută acest comic ivit din absurd, unde insolitul face să explodeze cadrul cotidian. Teatrul cel mai de seamă al Franței, La Comédie Française, prezintă în 1966, pentru prima dată, o piesă de Ionescu, Setea și Foamea și apoi piesa Regele moare. Anul 1970 îi aduce o importantă recunoaștere: alegerea sa ca membru al Academiei Franceze, devenind prin aceasta primul scriitor de origine română cu o atât de înaltă distincție.
Obsesia morții este marea forță motrice a operei lui Eugen Ionescu, de la moartea gândirii și a limbajului la moartea neînțeleasă și neacceptabilă a individului. Nici didactic, nici moralizant, antisentimental și anticonvențional, teatrul lui Ionescu este un teatru-joc, un joc adevărat, deci liber și straniu, pur și sincer, provocator, un lanț pasionant, vertiginos și în toate direcțiile. De fapt, comedia și tragedia se împletesc necontenit: drumul luminos de comedie devine drumul spre întuneric, spre moarte.
<obiectiv>1683, Statuie Nicolae Titulescu, Slatina
Statuia lui Nicolae Titulescu a fost inaugurată în 2012 cu ocazia celebrării a 130 de ani de la nașterea marelui diplomat român.
Nicolae Titulescu (născut la 4 martie 1882 în Craiova – decedat la 17 martie 1941 în Cannes) a fost un diplomat, jurist, profesor și om politic român, în repetate rânduri ministru al afacerilor străine, ministru plenipotențiar, fost președinte al Ligii Națiunilor. A fost membru titular (din 1935) al Academiei Române.
Născut la Craiova ca fiu al unui avocat, și-a petrecut copilăria la moșia tatălui său, Ion Titulescu, în Titulești, Olt. Ion Titulescu era descendent al unei familii de moșeni și fiul protopopului Nicolae Economu. A îndeplinit funcția de prefect al județului Dolj, președintele Înaltei Curții, deputat în Parlament sub guvernul Ion Brătianu. Între 1893-1900 urmează cursurile Liceului „Carol I” din Craiova. Pe baza rezultatelor excelente obținute (premiul
de onoare la examenul de bacalaureat) primește o bursă la Paris și timp de 5 ani va urma cursurile Facultății de Drept. În 1903 obține premiul „Ernest Beaumont” la un concurs organizat la toate
 
Facultățile de Drept din Franța. La Paris își obține doctoratul cu teza Essai sur une théorie des droits éventuels. În această perioadă este inițiat în francmasonerie într-o lojă masonică din capitala Franței. În 1905 s-a întors în România ca profesor de drept la Universitatea din Iași, iar în 1907 se mută în București. Nicolae Titulescu intră în politică în 1909 și în anul 1912 câștigă un loc pe lista Partidului Conservator-Democrat condus de Take Ionescu, devenind astfel deputat de Romanați. Cinci ani mai târziu devine membru al guvernului lui Ion I. C. Brătianu ca Ministru al Finanțelor.
În vara anului 1918, împreună cu alte personalități române (Take Ionescu, Octavian Goga, Traian Vuia, Constantin Mille) înființează la Paris Comitetul Național Român, cu scopul de a propaga în opinia publică internațională dreptul poporului român la unitatea națională. În anii 1928 - 1936, Nicolae Titulescu a fost de mai multe ori Ministru al Afacerilor Străine. Începând din anul 1921 a funcționat ca delegat permanent al României la Liga Națiunilor de la Geneva, fiind ales de două ori (1930 și 1931) Președinte al acestei organizații internaționale. În această calitate a militat contra revizionismului din Europa, pentru păstrarea frontierelor stabilite prin tratatele de pace, pentru raporturi de bună vecinătate între statele mari și mici, pentru respectarea suveranității și egalității tuturor statelor în relațiile internaționale, pentru securitate colectivă și prevenirea agresiunii. În 1936, regele Carol al II-lea, aliniindu-se presiunilor cercurilor de dreapta (pro-naziste) legionare dar și externe, îl îndepărtează din toate funcțiile oficiale și îl obligă să se exileze. Stabilit la început în Elveția, apoi în Franța, Nicolae Titulescu a propagat chiar și în exil, prin conferințe și articole de ziare, ideea prezervării păcii, anticipând pericolul unui nou război.
Nicolae Titulescu moare la Cannes (sau Souvrettes, Elveția, după Petre Pandrea), după o lungă suferință, la data de 17 martie 1941.
O analiză a gândirii sale diplomatice este făcută însuși de Nicolae Titulescu: „Întreagă politică externă pe care am urmat...n-a avut decât acest țel: nu de a pregăti războiul, ci de a pregăti o rețea de alianțe de așa fel încât războiul să devină imposibil”.
<obiectiv>1684, Statuie Tudor Vladimirescu, Slatina
Statuia lui Tudor Vladimirescu a fost inaugurată în anul 1968 fiind opera sculptorului Vasile Blendea.
Tudor Vladimirescu (născut la 1780, Vladimir – decedat la 7 iunie 1821 în Târgoviște) a fost o figură emblematică pentru istoria Țării Românești la începutul secolului al XIX-lea, fiind conducătorul Revoluției de la 1821 și al pandurilor.
S-a născut în satul Vladimiri (Gorj), într-o familie de moșneni. A învățat carte și limba greacă în casa boierului Ioniță Glogoveanu, din Craiova, care a făcut din inteligentul și destoinicul băiat administrator de moșie și care l-a întrebuințat în afacerile de negoț, mai ales la exportul de vite.
Tudor Vladimirescu și-a constituit o avere prin cumpărare de pământ, făcând comerț pe cont propriu. S-a emancipat din slujba lui Glogoveanu intrând în rândurile pandurilor - armată cu obligații semipermanente - și participă la războiul ruso-turc din 1806 - 1812, recompensat de oficialitățile ruse cu ordinul de cavalerie Ordinul Vladimir, clasa a III-a.
În 1806 a fost numit vătaf de plai la Cloșani, adică administrator al unui district de munte, funcție pe care o va deține până în 1820.
Prezent apoi în capitala țării pentru susținerea unui proces de moșie în fața Divanului, Tudor află de hotărârea Eteriei de a porni mișcarea de eliberare a Greciei. Considerând momentul
prielnic pentru a ridica poporul la luptă, are unele discuții cu reprezentanții Eteriei pentru cooperare militară, pentru ca „pandurii să înlesnească trecerea lui Ipsilanti peste Dunăre“.
 
A semnat o înțelegere cu Comitetul de oblăduire prin care Tudor urma să ridice „norodul la arme“, având drept obiectiv înlăturarea regimului fanariot. Conținutul prea revoluționar al „Proclamației de la Padeș“ i-a speriat pe boieri, care trimit corpuri de oaste pentru a-l opri. Adresându-i-se lui Nicolae Văcărescu, unul dintre cei însărcinați cu înfrângerea oștirii pandurilor, Tudor arată că „pesemne dumneata pă norod cu al căror sânge s-au hrănit și s-au poleit tot neamul boieresc, îl socotești nimic, și numai pe jefuitori îi numeri patrie... Dar cum nu socotiți dumneavoastră că patria se cheamă poporul, iar nu tagma jefuitorilor“. Diplomat, Tudor asigură în permanență pașalele de la Dunăre și Poarta Otomană că poporul s-a revoltat din cauza „cumplitelor patimi ce suferă din partea unirii pământenilor boieri, cu cei după vremi trimiși domni și ocârmuitori acestui norod“.
Intrând în București în fruntea „adunării poporului“, este primit cu entuziasm de către masele populare din capitală. Preia de fapt, în primăvara anului 1821, conducerea țării, fiind numit de popor „Domnul Tudor“. Prezența lui Alexandru Ipsilanti la București în fruntea unei armate nedisciplinate, după ce acțiunea lui fusese dezavuată, ca și a românilor de altfel, de către Rusia, l-au pus într-o situație dificilă. Tudor îi cere conducătorului Eteriei să treacă Dunărea, așa cum promisese inițial, pentru ca Țara Românească să nu fie transformată în teatru de război.
Conducătorii eteriștilor au pus la cale un complot pentru a-l îndepărta. Ridicat prin trădare de la Golești, la 21 mai Tudor a fost ucis de șefii eteriștilor la Târgoviște, în noaptea de 27 spre 28 mai, învinuit probabil de colaborare cu otomanii împotriva eteriștilor, fapt pe care istoria nu l-a confirmat niciodată.
<obiectiv>1685, Biserica Nașterea Maicii Domnului, Sprâncenata
Biserica Nașterea Maicii Domnului din Sprâncenata a fost construită între anii 1855 – 1857, fiind ridicată pe locul uneia mai vechi. Construcția este una din cărămidă și a fost realizată prin contribuția obștii satului. Cele mai importante modificări au fost realizate în anii 1929, 1968 și 1977 când a fost reparată, iar în anii 2002-2003 a fost tencuită în întregime și a fost repictată.
Nașterea Maicii Domnului, prăznuită de Biserică pe 8 septembrie, este prima mare sărbătoare din anul bisericesc. A fost fixată în a opta zi din anul bisericesc, pentru că cifra opt simbolizează ziua veșniciei.
Sfântă Scriptură nu ne oferă informații despre Nașterea Maicii Domnului. Acest eveniment este relatat în scrierile apocrife. Protoevanghelia lui Iacov, o lucrare iudeo- creștină din secolul al II-lea, oferă mai multe amănunte despre originea și copilăria Maicii Domnului. Potrivit cercetătorilor, fragmentul care face referire la Fecioara Maria, a fost scris în jurul anului 140. Deși nu este considerată o scriere canonică, informațiile oferite pot fi considerate veridice, cu rezervele de rigoare.
Tatăl Fecioarei Maria se numea Ioachim și era din seminția lui Iuda. Soția lui Ioachim era Ana, fiica preotului Matthan. Aceștia aveau o vârstă înaintată și fiind lipsiți de copii erau priviți de ceilalți ca blestemați. Ioachim și Ana nu sunt resemnați, nu-și spun "nu mai avem ce face", ci îndrăznesc să-i ceară lui Dumnezeu să fie părinți la o vârstă înaintată.
Evanghelia apocrifă a vieții Maicii Domnului ne spune că Ioachim a zis către soția sa, Ana: "Pe mine nu mă îndeamnă inima să mai intru în casa mea. Mă duc la munte și acolo voi posti și mă voi ruga lui Dumnezeu, să ne dăruiască un copil". Ceea ce este minunat e faptul că Ioachim nu spune cât va sta. Nu se duce să-i ceară lui Dumnezeu cu jumătăți de măsură.
Iar Ana devenind una cu soțul ei, nu rămâne indiferentă față de gestul lui Ioachim, ci începe și ea să se roage lui Dumnezeu cu durere și cu multe lacrimi, promițând că va încredința copilul pe care îl va naște către slujirea lui Dumnezeu.
 
Îngerul Gavriil se va arăta fiecăruia, spunându-le că rugăciunea lor nu a fost trecută cu vederea și că Dumnezeu le va trimite binecuvântarea sa. Tot el le-a vestit că acest prunc se va umple de Duh Sfânt din pântecele mamei sale și că va fi un vas ales lui Dumnezeu.
<obiectiv>1686, Biserica Adormirea Maicii Domnului, Ștefănești
Biserica Adormirea Maicii Domnului din Ștefănești – Leleasca a fost construită în anul 1807, fiind ctitorită de către preoții Gheorghe și Badea Păroșanu. Lăcașul a fost zugrăvit în anul 1817. Cea mai importantă renovare a avut loc în anul 1911. Adormirea Maicii Domnului este sărbătoarea în amintirea zilei în care Fecioara Maria și-a dat obștescul sfârșit. Este prăznuită de ortodocși și catolici în fiecare an, pe data de 15 august. Această sărbatoare este cunoscută în popor și sub denumirea de Uspenia (termenul slav) sau Sfânta Maria Mare.
Despre Adormirea Maicii Domnului nu avem informații în Sfintele Evanghelii, ci numai în Tradiția Bisericii. Potrivit acestei Tradiții, Maica
Domnului a fost înștiințată printr-un înger de mutarea ei din această viață.
Aceeași tradiție spune că Apostolii, aflați în acel moment în diferite zone ale lumii, au fost aduși pe nori pentru a fi prezenți la acest eveniment. Prin pronia divină, Apostolul Toma nu a fost prezent la înmormântare, sosind trei zile mai târziu. A cerut să se deschidă mormântul Maicii Domnului pentru a-i săruta mâinile acesteia, dar întrând în mormant, l-a aflat gol. Acest mormânt a fost identificat în Ierusalim, cu toate că sunt persoane care afirmă că Maria ar fi murit la Efes, locul unde a petrecut mulți ani după Înălțarea Domnului.
Biserica Ortodoxă susține că Fecioara Maria s-a născut cu păcatul strămoșesc și a primit iertare de acest păcat în momentul în care a acceptat să-l nască pe Hristos.
Adormirea Maicii Domnului este cea mai veche sărbătoare închinată Sfintei Fecioare Maria, deşi mărturii despre existenţa ei nu avem decât începând din secolul al V-lea, când cultul Maicii Domnului începe să se dezvolte foarte mult, mai ales după Sinodul IV Ecumenic, Sinod care a hotărât că Maica Domnului este Născătoare de Dumnezeu, cultul ei cunoscând de acum o foarte mare dezvoltare. În secolul al V-lea, sărbătoarea Adormirii Maicii Domnului exista sigur în Siria, fiind menţionată în documentele datând din acest secol.
În secolul al VI-lea, sărbătoarea este menţionată şi în Apus, pentru prima dată la Sfântul Grigorie, episcopul de Tours (593 sau 594), cu deosebirea că acolo Adormirea Maicii Domnului se sărbătorea la date diferite de tradiţia Răsăritului, la 18 ianuarie, iar în unele părţi la 15 ianuarie. Se pare că generalizarea Praznicului Adormirii Maicii Domnului în Răsărit se datorează împăratului bizantin Mauriciu (528-603), care a rezidit Biserica Maicii Domnului din Ghetsimani şi care a fixat definitiv şi data sărbătoririi ei la 15 august.
În Apus, sărbătoarea a fost generalizată puţin mai târziu de către papa Teodor I (642-649), care era originar din Ierusalim, şi care a impus data de 15 august ca dată a sărbătoririi Adormirii Maicii Preacurate, ca în Răsărit.
Numai creştinii din Galia şi copţii egipteni sărbătoresc până astăzi Adormirea Maicii Sfinte, la vechea
dată a prăznuirii ei, adică în 18 ianuarie.
<obiectiv>1687, Biserica de lemn, Ștefănești
Biserica de lemn a fost ridicată pe locul actual de moșnenii fostului sat Ștefănești între anii
  
1765-1771 și poartă hramul „Adormirea Maicii Domnului”. Aceasta este una dintre cele mai reprezentative biserici de lemn de la sud de Carpați.
Se distinge într-un ansamblu caracteristic zonei, compus din poartă și gard de lemn, precum și „șetrile cu mesile pentru pomeni la sărbători” din cuprinsul incintei. Remarcabile sunt dimensiunile mari ale lăcașului, decorația sculptată bogată, atât exterioară cât și interioară, precum și semnăturile meșterului și ctitorilor împreună cu datările de pe peretele de la intrare.
Cel mai semnificativ este pridvorul, care excelează atât prin amploare cât și prin diversitatea și bogăția motivelor sculptate, un adevărat punct culminant în arta pridvoarelor de biserici de lemn de la sud de Carpați. În interior ies în evidență câteva sculpturi puternic reliefate, îndeosebi funia de pe portalul naosului și cei doi cai-consolă ce sprijină grinda de sub cerul bolții.
Piciorul mesei de altar este scobit din trunchiul unui copac în relief puternic, caracterictic acestui lăcaș. Iconostasul și peretele dintre tindă și naos păstrează frumoasele icoane și frize pictate, împreună cu poalele de icoane și ramele decorative.
Începutul acestei biserici în fostul sat de moșneni Ștefănești este fixat de o datare după era bizantină pe peretele de la intrarea în tinda bisericii, în dreapta ușii: „leat 7279 7274”, adică anul 1770/1771 alăturat de cel 1765/1766. Pe o cruce de mână din inventarul bisericii se regăsește primul an: „7279 Ene”. Ene este ctitorul bisericii, conform unei alte inscripții de pe același perete de la intrare, însă la stânga ușii: „Ene titoru” și „Nițu Ene”. Alături de acesta se află și numele meșterului „Stan meșteru”. Amândoi sunt însoțiți în mod remarcabil de semne specifice de identificare, ctitorul prin bustul cu brațele întinse iar meșterul prin două semne de meșter. Trebuie reținut faptul că însemnarea ctitorului, „Ene titoru”, în imediata vecinătate a semnului său cu brațele deschise, apare scrisă pe dos, ca și când cel care a scris-o pe perete a decalcat-o mai întâi de pe o hârtie întoarsă pe dos. Această formă neobișnuită de însemnare se poate citi foarte clar de la dreapta la stânga.
Adormirea Maicii Domnului este sărbătoarea în amintirea zilei în care Fecioara Maria și-a dat obștescul sfârșit. Este prăznuită de ortodocși și catolici în fiecare an, pe data de 15 august. Această sărbatoare este cunoscută în popor și sub denumirea de Uspenia (termenul slav) sau Sfânta Maria Mare.
<obiectiv>1688, Ansamblul Bisericii Sfinților Voievozi, Ștefănești
Ansamblul Bisericii Sfinților Voievozi din Ștefănești a fost construit în anul 1818, fiind înscris în lista monumentelor istorice din județul Olt. Lăcașul este ctitorit de Constantin Buzescu. Cele mai importante modificări la nivelul construcției au fost realizate în anul 1899 când a fost renovată, în 1945, când au fost aduse consolidări la acoperiș și refăcută pictura și în anul 1996, când a fost din nou renovată pictura și reconsolidată.
Sfinții Arhangheli Mihail și Gavriil se sărbătoresc în fiecare an pe data de 8 noiembrie. Sfinții Arhangheli sunt “sfinții cu sabii” care au grijă de sufletele
oamenilor atunci când aceștia mor pentru a le conduce pe lumea cealaltă, în rai sau în iad, în funcție de viața fiecărui om în parte.
Se spune că în zonele montane, cei doi sfinți sunt considerați drept ocrotitori ai oilor. Stăpânii oilor fac în acestă zi o turtă mare din făină de porumb numită turta arieților. În dimineața de 8 noiembrie turta este aruncată în sus în tarlaua oilor. Dacă turta cade cu fața în sus se spune că este semn bun, de bucurie în rândul ciobanilor, considerându-se că toate oile vor avea miei, iar dacă turta cade cu fața în jos este mare supărare fiind semn al sărăciei, al nefertilității.
 
Încă din cele mai vechi timpuri se spune ca Arhanghelul Gavriil este perceput ca fiind ocrotitorul mamelor, fecioarelor, pruncilor și copiilor el fiind cel care a dat de veste Fecioarei Maria că va naște pruncul Iisus Hristos. Tot el este și cel care stăpânește ciuma împreună cu Sfântul Haralambie.
După o legendă, Mihail ar fi fost inițial un om simplu însurat cu o fată frumoasă pe nume Stancuța. După căsătorie fata s-a transformat într-o femeie rea, iar pentru răbdarea pe care a avut-o Mihail cu ea, Dumnezeu, l-a făcut sfânt.
Atunci când viața unui om este în cumpăna, se spune Arhanghelul Mihail își face apariția lângă patul celui aflat în suferință și se așează la capul lui dacă acesta este sortit morții, sau la picioarele lui dacă mai are de trăit. Dacă omul își dă ultima suflare, Sfântul Mihail stă la dreapta muribundului aflându-se într-o permanentă luptă cu diavolul care stă la stânga pentru a lua sufletul omului în iad. Arhanghelul îi taie capul cu sabia, iar sângele se împrăștie prin toată încăperea, motiv pentru care, după un deces se văruiește camera în care omul și-a dat ultima suflare.
Sfântul Mihail este văzut în mod tradițional, drept un înger războinic, aflat permanent în luptă cu diavolii. Sfântul Mihail se războiește cu diavolii ori de câte ori aceștia încearcă să fure astrele cerești Luna și Soarele prilej cu care apar eclipsele. Tot Arhanghelul Mihail se luptă cu nevasta lui Scaraoțchi, Mamareaua, pe care o împiedică să arunce gerul peste oameni. Din acest motiv după cum bine știm cu toții această zi mai este numită din popor și "vara Arhanghelilor", anunțând trecerea de la un anotimp la altul, de la o stare la alta, de la o vreme călduroasă și frumoasă la una ploioasă și mohorâtă.
<obiectiv>1689, Biserica Sfânta Parascheva, Tătulești
Biserica Sfânta Parascheva din Tătulești a fost construită la sfârșitul secolului al XIX-lea, având forma unei nave și o clopotniță de lemn în vecinătatea lăcașului.
Născută în Epivat, pe ţărmul Mării Marmara, în apropiere de Constantinopol, fosta capitală a Imperiului Bizantin, Sfânta Parascheva şi-a însuşit încă din copilărie credința pentru Hristos.
La vârsta de 10 ani, în timp ce se afla într-o biserică, a auzit la Sfânta Evanghelie cuvintele: „Vinde-ţi averea ta, dă-o la săraci şi urmează Mie“ (Matei 19, 21). A fost momentul care a decis definitiv traseul pe care Cuvioasa Parascheva avea
să-l urmeze: cel al credinţei în Hristos şi al jertfirii pentru cei nevoiaşi.
După ce a împlinit 20 de ani, a părăsit casa părintească din Epivat, îndreptându-se spre locurile sfinte de la Ierusalim, pe care-şi dorea cu ardoare să le vadă. A început acest lung pelerinaj trecând mai întâi prin Constantinopol, unde s-a închinat la moaştele sfinţilor din cetate. După cinci ani, Cuvioasa Parascheva a ajuns la Ierusalim, hotărând să rămână pentru tot restul vieţii sale în locurile în care au trăit Iisus Hristos şi Sfinţii Apostoli. Astfel, după ce s-a închinat la Locurile Sfinte, a mers în pustiul Iordanului, la o mănăstire de maici, acolo unde trăiseră Sfântul Ioan Botezătorul şi Cuvioasa Maria Egipteanca, ducând o viaţă aspră şi plină de nevoinţe.
La 25 de ani a părăsit mănăstirea din pustiul Iordanului, îndreptându-se din nou spre casă, după ce într-o noapte, în timp ce se ruga, un înger de lumină i-a spus: „Lasă pustiul şi întoarce-te în patria ta, unde vei da trupul tău, iar sufletul tău se va duce în cer alături de Mirele tău pe care L-ai iubit mai mult decât pe părinţi, pe rude şi toate bunurile din lume.“
Aşadar, tânăra Parascheva a plecat înapoi spre Constantinopol, unde, odată ajunsă, s-a închinat în marea biserică a Sfintei Sofia şi la icoana făcătoare de minuni a Maicii Domnului din Vlaherne, gândindu-se încotro să se îndrepte mai departe.
La 27 de ani Cuvioasa Parascheva a murit, iar trupul ei a fost îngropat aproape de mare. Sfintele sale moaşte au fost descoperite mult mai târziu de un călugăr şi au fost aşezate la loc de cinste, după ce
 
Cuvioasa s-a arătat în vis unui anume Gheorghe din Kallicrateia. Aşa se face că trupul neputrezit şi înmiresmat al Sfintei Parascheva a fost mutat în biserica Sfinţilor Apostoli din Kallicrateia, unde se spune că au stat timp de 200 de ani.
Din Kallicrateia, moaştele Sfintei Parascheva au fost mutate în 1235 la Târnovo (Bulgaria de astăzi), unde au stat vreme de 160 de ani. De aici au fost duse la Belgrad, unde au stat până în 1521, de unde s-au întors la Constantinopol pentru alţi 120 de ani. În 1641, Cuvioasa a pornit spre Moldova, într-o lungă călătorie, după ce domnitorul Vasile Lupu a primit sfintele sale moaşte în dar de la Patriarhia Ecumenică de la Constantinopol. Astfel, la 13 iunie 1641 Cuvioasa a fost aşezată în Biserica „Sfinţii Trei Ierarhi“, unde moldovenii au cinstit-o până în 1889, când a fost mutată în Catedrala mitropolitană, acolo unde se odihneşte şi astăzi.
<obiectiv>1690, Biserica Sfântul Gheorghe de Jos, Tătulești
Biserica Sfântul Gheorghe de Jos din Tătulești a fost construită în 1864, având totodată hramul Sfântul Nicolae și fiind înscrisă în lista monumentelor istorice.
Cele mai importante schimbări apărute la nivelul lăcașului vizează perioada 1972-1974 perioadă în care acesta a fost renovat pe exterior și interior, fiind refăcută și pictura.
Sfântul Nicolae este prăznuit la 6 decembrie. De origine grecească (Nikolaos), numele este format din două cuvinte: nike, „victorie“ (de la nikao, „a învinge“), și laos, „popor“, putându-se talmaci prin „obșteasca biruință“.
Sfântul Nicolae a trăit pe vremea împăraților Dioclețian și Maximian. Mai întâi a strălucit prin viețuire călugărească; iar pentru viața lui îmbunătățită a fost făcut arhiereu.
Nicolae s-a născut într-o familie bogată, iar după ce părinții săi au murit, el și-a folosit moștenirea pentru a ajuta oamenii saraci. Pentru că sfântul propovăduia cu îndrăzneală credința în Hristos a fost prins de mai-marii cetății, a fost bătut și chinuit, apoi aruncat în temniță, împreună cu alți creștini. Când împaratul Constantin a ajuns împărat al romanilor, au fost eliberați din legături toți cei închiși și, odată cu aceștia, și Sfântul Nicolae, care s-a dus în Myra. Nu după multa vreme a fost adunat de marele Constantin cel dintâi sinod de la Niceea, la care a luat parte și Nicolae.
A fost numit cardinal al tinutului Myra și este cunoscut pentru minunile pe care le-a săvârșit de-a lungul vieții și pentru generozitatea lui. A murit în 6 decembrie 345 (sau 352, după alte surse), fiind de atunci celebrat în fiecare an la această dată. Multe biserici au fost construite sub hramul Sfântului Nicolae, el fiind și unul dintre cei mai pictați sfinți în icoane. Este cunoscut drept patronul spiritual al unor țări precum Germania, Olanda, Rusia, România, Elveția, dar totodată este protectorul marinarilor, al fetelor nemăritate, al săracilor și nu în ultimul rând al copiilor.
Legenda lui Moș Nicolae spune că Sfântul Nicolae a ajutat trei fete sărace din orașul său, aducându-le dar de zestre, noaptea, fără a fi văzut. Casa în care trăiau cele trei surori era foarte săracă. Tatăl lor plănuia să-și vândă fetele ca să se îmbogățeasca. Bătrânul nu a fost înduplecat de lacrimile și durerea fiicelor, dar Sfântul Nicolae a aflat despre nenorocirea ce se petrecea și a venit în ajutorul lor. Noaptea, pe furiș, el a aruncat o pungă plină cu galbeni în camera fetei celei mai mari. Astfel, ea a reușit să se mărite curând. La fel a facut și în următorii doi ani, iar sora cea mijlocie și apoi cea mică au reușit să se așeze la casele lor. Tatăl s-a hotărât însă, ca înainte de căsătoria mezinei, să îl pândească noaptea pe Nicolae. L-a văzut astfel când a urcat pe acoperișul casei de această dată și a dat drumul pe coș unui săculeț. De atunci, legenda lui Moș Nicolae spune că acesta nu se arată niciodată, așa cum face Moș Crăciun, dar nu uită să îi răsplătească pe copiii cuminți și să le aducă nuiele celor neascultători.
 
 <obiectiv>1691, Biserica Sfântul Nicolae, Tia Mare
Biserica parohială cu hramul „Sfântul Nicolae“ a fost construită înainte de anul 1845, din lemn.
Conform înscrisurilor de pe pisanie, biserica s-a zidit din temelie în anul 1863. A fost reparată și pictată din nou, în anul 1940. „În anii 1993-1994 s-au efectuat următoarele lucrări: restaurarea picturii, lucrări de reparare a exteriorului, precum și pictarea nișelor. Suma necesară acestor lucrări s-a
obținut prin contribuția enoriașilor, prin îndemnul Pr. Paroh Pîrvănescu M. Dumitru și a consilierilor [...]“, se consemnează în pisania lăcașului de cult.
Tia Mare este o comună în județul Olt, Oltenia, România, formată din satele Doanca, Potlogeni și Tia Mare (reședința).
Tia Mare, din punct de vedere istoric, a fost davă romană purtând numele de Antonina, apoi, Antonia. Mai târziu, ea a fost moșia lui Mihai Viteazul, purtând numele de Tiha, Tia Mare, apoi a devenit moșia lui Preda Brâncoveanu.
Începuturile așezărilor omenești în Tia Mare se pierd în istorie, dar chiar dacă nu dispunem de dovezi certe, putem susține fără riscul de a greși, că viața umană a existat încă din epoca neolitică. Dovezi certe din zona Tia Mare lipsesc pentru că zona fiind considerată ca lipsită de importanță arheologică nu a fost cercetată iar eventualele urme de viață veche descoperite accidental nu au fost nici păstrate, nici studiate. Și totuși, în anul 1977, col. dr. în istorie Cristian Vlădescu și arheologul Neculai Moghior de la Muzeul Militar Național au făcut investigații sumare în scopul de a depista o fortificație romană presupusă a fi existentă pe raza comunei Tia Mare, fortificație care este menționată în lucrări, atât de către istoricii noștri, precum și de către unii istorici străini. Cu această ocazie s-au făcut săpături în trei puncte în care informațiile localnicilor indicau prezența multor fragmente de ceramică în stratul arabil. Primul punct a fost în zona fântana de sub coastă unde s-au găsit fragmente de ceramică romane în special cele de buză de oală și un fragment de ulcică, apreciindu-se de către cei doi specialiști că sunt cele cunoscute pentru tipul de ceramică romană din secolul II după Hristos. Investigațiile fiind foarte sumare, specialiștii nu s-au putut pronunța asupra existenței unei așezări umane în acestă zonă. Un alt punct cercetat este situat în zona fântana de rezervă unde într-un perimetru de aproximativ 2 hectare apar la suprafață numeroase fragmente ceramice, țigle romane și bucăți de calcar. Un al treilea sondaj a fost efectuat pe un dâmb situat în vechea luncă inundabilă de pe malul stâng actual al râului Olt în punctul numit saliște sau la cetate, punct care după cum rezultă din studiul hărților vechi a fost situat pe malul drept al Oltului. La săpături au apărut cărămizi, țigle sparte și fragmente de ceramică romană din secolul al II-lea după Hristos, iar la mijlocul unei secțiuni a apărut o groapă lată de 1,50 m și adâncă de 2,00 m cu multe lupe metalice și alte resturi provenind probabil de la un atelier de fierărie.
<obiectiv>1692, Biserica Sfântul Grigore Decapolitul, Grojdibodu
Biserica parohială cu hramul „Sfântul Grigorie Decapolitul și Sfântul Haralambie“, a fost zidită în anul 1863. A avut drept ctitori pe credincioşii şi locuitorii acestei
 
parohii, ajutaţi fiind şi de familia Constantin Popescu.
Pisania a fost ștearsă, sub pretextul că zidul crăpase peste aceasta, indică unele documente regăsite la fața locului. Aceleași surse prezintă faptul că biserica a fost construită din cărămidă, în formă de cruce, acoperită cu tablă, ferestrele fiind din fier. În decursul vremii, lăcașul de cult a fost reparat de mai multe ori: în anul 1934, i s-a făcut turlă nouă și s-a acoperit cu tablă nouă; după cutremurul din martie 1977, când au fost distruse bolțile și catapeteasma, s-au executat lucrări de restaurare și refacere a tot ce a fost distrus; între 1980-1982, s-a restaurat și a fost pictat din nou întreaga biserică; în 1983, s-a construit o clopotniță din beton armat și cumpărat un nou clopot din bronz de 250 kg; între 2000 și 2008, s-au efectuat alte lucrări de reparații și finisaje exterioare.
Grojdibodu este o comună în județul Olt, Oltenia, România, formată din satele Grojdibodu și Hotaru. În perimetrul comunei s-a amenajat cel mai mare parc solar din ţară, cu o capacitate de 9,93 MW. Conform recensământului efectuat în 2011, populația comunei Grojdibodu se ridică la 2.857 de locuitori, în scădere față de recensământul anterior din 2002, când se înregistraseră 3.338 de locuitori. Majoritatea locuitorilor sunt români (97,09%). Pentru 2,56% din populație, apartenența etnică nu este cunoscută. Din punct de vedere confesional, majoritatea locuitorilor sunt ortodocși (97,44%). Pentru 2,56% din populație, nu este cunoscută apartenența confesională.
Unul dintre cele mai importante personalități ale comunei este Vintilă Nicu (n. 1946), scriitor român, profesor universitar doctor, avocat, deputat în Parlamentul României [1992-1996]. A publicat ca autor unic un număr de 16 cărți de specialitate juridică (cursuri universitare, monografii juridice); 7 cărți de specialitate juridică în colaborare cu Maria Sofia Pagarin, lect. univ. dr. (fiica sa); 26 de cărți în colectiv de autori de specialitate juridică; 18 cărți de literatură artistică (poezie, aforisme, epigrame, monografii). Colaborator permanent al revistei Scrisul Românesc din Craiova și al altor ziare și reviste literare sau juridice din România. În calitate de colaborator al acestor reviste a publicat eseuri, cronici literare și a prefațat mai multe cărți de literatură. A beneficiat de numeroase cronici literare apreciative în revistele literare: Scrisul românesc, Ramuri, Lamura, Mozaicul, Rațiunea, Mesagerul Olteniei, Ecoul, Cenaclul, Hue (Vidin), Glasul Oltului (Slatina) etc.
<obiectiv>1693, Biserica Sfântul Ioan Botezătorul, Redea
Conform pisaniei „cu ajutorul bunului Dumnezeu această Sfântă Biserică s-a construit în anii 1834-1840. A fost restaurată în 1882, iar în 1938 a fost spălată parțial pictura. În urma cutremurului din 1977 biserica, fiind avariată, a fost reparată și consolidată. În anul 1985 pictura bisericii a fost refăcută preot paroh fiind Ion Gr. Vasile. În anul 2003 pictura a fost restaurată din mila enoriașilor atît la interior cît și la exterior“.
Redea este o comună în județul Olt, formată din satele Redea (reședința), Redișoara și Valea Soarelui.
Conform recensământului efectuat în 2011, populația comunei Redea se ridică la 3.006 locuitori, în scădere față de recensământul anterior din 2002, când se înregistraseră 3.259 de locuitori. Majoritatea locuitorilor sunt români (96,34%). Pentru 3,29% din populație, apartenența etnică nu este cunoscută. Din punct de vedere confesional, majoritatea locuitorilor sunt ortodocși (96,71%). Pentru 3,29% din populație, nu este cunoscută apartenența confesională.
În cadrul comunei funcționează Școala gimnazială Redea, Grădinița cu program normal Valea Soarelui și Școala Primară Redișoara.
 
Activitățile economice principale ale comunei vizează comerțul, morăritul și panificația, creșterea animalelor.
Printre evenimentele locale marcate anual, comuna Redea se evidențiază prin:
- Comemorarea tuturor evenimentelor istorice și religioase, cu programe artistice adecvate, slujbe religioase, la care participă reprezentanți ai cultelor, ai postului de Poliție, elevi, cadre didactice, veterani de război, locuitori ai satelor, familiile eroilor și alți invitați, cu depuneri de coroane la Monumentul Eroilor (Mica Unire de la 24 ianuarie, Ziua Eroilor – Înălțarea Domnului, Marea Unire de la 1 Decembrie;
- Organizarea unor evenimente cum ar fi: organizarea Balului de 8 Martie (Ziua Femeii), Hora Tradițională de Paște, sărbătorirea a 50 ani căsătorie – 21 mai (de Sfinții Constantin și Elena), organizare de reuniuni finanțate din bugetul local la sfârșitul fiecărui an școlar pentru clasa a IV-a și clasa a VIII-a, Sărbătoarea ,,Fiii Satului" - 15 august (de Sfânta Maria), Balul Crăciuniței Valea- Soarelui - 25 decembrie, Revelionul – Trecerea dintre ani.
<obiectiv>1694, Biserica Sfinții Voievozi, Cioroiu
Biserica este aşezată pe malul stâng al râului Olteţ şi a fost construită în anul 1783, fiind una dintre cele mai frumoase şi mai interesante construcţii arhitectonice din Oltenia. Tradiţia locală spune că, Popa Matei Ghinescu ot. Cioroi, ctitorul, a găsit în apele Olteţului, o ladă de fier, plină cu galbeni şi cu aceştia a construit biserica. Construcţia a început în anul 1783 şi a fost terminată în anul 1796, aşa cum se arată şi în pisania de deasupra intrării: “Această sfântă şi dumnezeiască mănăstire a făcut-o din temelie Popa Matei Ghinescu ot. Cioroi,
sin Dumitru Ghinescu, cu hramul mai marilor voievozi Mihail şi Gavriil şi al tuturor sfinţilor îngeri, în zilele ale Prea Luminatului domn Ion Alexandru Ipsilante Vodă, şi sau început în luna iulie, în zilele 31, anul 1783, şi sa împodobit cu toată cheltuiala Sfinţiei Sale, după cum se vede lucrată şi sfârşită în anul 1796“.
Clădirea este de zid, construită în formă de treflă. Pictura este executată în stil neobizantin şi a fost făcută de Oprea Zugravul ot Craiova. În exterior, pe peretele de sud al pronaosului, este scris cu vopsea neagră numele zugravului Oprea şi anul 1796, când s-a terminat construcţia. Biserica are în faţă un pridvor deschis cu patru coloane libere şi cu două coloane angajate. Arcadele dintre coloane sunt treflate. Pronaosul este despărţit de naos printr-un primez gros de un metru, cu intrare îngustă şi înaltă până aproape de calotă,cu deschiderile în părţile laterale ale intrării, pentru a se putea privi înspre altar. În partea dreaptă este o fereastră în formă de crenel. Naosul are caracteristici arhitectonice, două ferestre în formă de crenel, şi două ferestre mai mari şi coloane în primezul dinspre pronaos. Tâmpla este făcută tot din zid gros ca şi restul construcţiei şi este alcătuită tot din coloane. La început a fost mănăstire fortificată. În pronaos, lucrate în frescă se văd chipurile ctitorilor îmbrăcaţi în costume boiereşti de epocă, ţinând biserica în mâini. Biserica avea o turlă elegantă şi acoperiş de şindrilă, azi este o turlă refăcută iar acoperişul este de tablă. În dreapta pronaosului, în apropiere de scara ce urcă la turlă este zugrăvit portretul lui Oprea zugravul şi al ucenicului său Manole. Tâmpla de zid păstrează vechea pictură bizantină. Ctitorii sunt: în dreapta, popa Matei sin Dumitru Ghinescu ot satu Cioroiu, Dumitru deacon, nepot, are în faţă o copilă Dumitrana. În stânga,
 
prioteasa Ioana cu o fetiţă în faţă ce are în mâna dreaptă o floare. Pe peretele sudic, Stana deaconeasa, Constantin brat popa, Crăstina, popa Constandin duhovnicu ot Fălcoi. Peretele nordic, popa Radu, brat preoteasa, Radu nepot lui Dumitru Ghenescu tatăl popii, Rada sin ego, jupâniţa Dumitrana, jupan Alexandru Farfareanu, vel crucearu. Pe peretii exteriori, în mici firide se găsesc scene biblice. Pe peretele exterior sudic e scris, dascăl Oprea zugrav ot Craiova, 1796. Biserica a fost ridicată la sfârşitul secolului XVIII - 1783, şi terminată de popa Matei Ghinescu în 1796.
<obiectiv>1695, Biserica Sfântul Gheorghe, Osica de Sus
Biserica Sfântul Gheorghe datează din 1937, fiind înscrisă în lista monumentelor istorice, având formă de cruce. A fost construită de enoriași cu sprijinul preotului Constantin D. Ochescu.
Sfântul Mucenic Gheorghe s-a născut în Capadocia, din părinți creștini. A trăit în vremea împăratului Dioclețian (sec. al IV-lea). Datorită vitejiei și victoriilor sale, ajunge conducător de armată.
În anul 303, împăratul Dioclețian va începe lupta împotriva creștinilor. Au fost dărâmate lăcașuri de cult, interzise
adunările creștinilor, arse cărțile sfinte, iar cei ce refuzau să aducă jertfă zeilor erau uciși. În fața acestei situații, Sfântul Gheorghe nu se ferește să-și mărturisească credința în Hristos, motiv pentru care va fi întemnițat. Va fi supus la diverse chinuri: loviri cu sulița, tras pe roată, îngropat în var, lespezi de piatră puse pe piept, etc, dar nicio tortură nu l-a făcut să renunțe la credința sa.
Cei prezenți la aceste suferințe, uimiți de faptul că Sfântul Gheorghe a rămas nevătămat și că a înviat un mort, au renunțat la credința păgână și au primit credința în Hristos. Minunea învierii celui decedat, a convins-o și pe împărăteasa Alexandra, soția lui Dioclețian, să îmbrățișeze creștinismul.
Sfântul Gheorghe a fost ispitit cu onoruri pentru a jertfi zeilor, dar aceste încercări au fost zadarnice. Pentru că nu a lepădat credința în Hristos, Sfântul Gheorghe este condamnat la moarte prin decapitare, în ziua de 23 aprilie 304, rămânând de atunci zi de prăznuire.
Iconografia păstrează imaginea Sfântului Gheorghe călare pe un cal, străpungând cu sulița un balaur. Este vorba despre o legendă pioasă, în care Sfântul Gheorghe salvează cetatea Silena, din provincia Libiei, terorizată de un balaur. Această imagine a sfântului a rămas în amintirea oamenilor ca model de curaj în lupta cu diavolul. Mai este reprezentat într-o mantie roșie, culoare tradițională pentru un martir, dar și ca războinic pedestru sau ca tribun militar în veșminte patriciene, cu o diademă metalică pe cap, cu o platoșă sub mantie, ținând o cruce în mâna dreaptă și o sabie în mâna stângă.
În 1222, regele Angliei, Richard Inima de Leu, l-a ales pe Sfântul Gheorghe patronul spiritual al Casei Regale și al întregii țări. Regele Edward al III-lea a înființat "Ordinul St. George", iar Crucea Sfântului Gheorghe a devenit, mai târziu, steagul Angliei, "Union Jack". Marele Mucenic Gheorghe este considerat și ocrotitorul Georgiei, Armeniei, Maltei, Lituaniei, Serbiei. De asemenea, Sfântul Gheorghe este și ocrotitorul armatei române.
 
<obiectiv>1696, Biserica Sfântul Nicolae, Fălcoiu
 Biserica „Sfântul Nicolae“, din satul Fălcoiu, datează din anul 1509. Pe de altă parte, unele surse plasează lăcașul ca și an de construcție, în 1596, fiind refăcută, din zid, de către căpitanul Matei Fălcoianu, între 1709-1710. Lăcașul a fost reparat în 1892 și restaurat în anii 1932 și 1949, când s-a acoperit cu pictura în frescă, informează același document. Conform pisaniei, biserica a fost făcută cu cheltuiala lui jupân Matei Fălcoianu – căpitan la anul 1710, a fost reparată în 1880 și reconsolidată în 1929, când a fost construită și o
clopotniță nouă. Aceeași
sursă amintește că în anul 1988, s-a acoperit cu tablă galvanizată, în 1988 s-a tencuit în întregime, iar în anul 1989 s-a pictat în tehnica fresco.
Legenda spune că numele comunei vine de la numele boierului Matei Fălcoianu. O analiză toponimică poate duce, însă, la concluzia că boierul Matei şi-a luat numele de la satul Fălcoiu, unde îşi avea moşia. Acesta era mare vistier în vremea domniei lui Ioan Mavrocordat (2 decembrie 1716 – 6 martie 1719). Matei Fălcoianu, neavând moştenitori, a lăsat întreaga avere satului cu condiţia de a se construi în comună un spital pentru săteni. În prezent funcţionează aici un Cămin cu 50 de locuri pentru persoane vârstnice de tip rezidenţial, având ca atribuţie principală protecţia persoanelor vârstnice si prevenirea marginalizării sociale a acestora.
Activitatea de bază a locuitorilor comunei Fălcoiu este agricultura în special legumicultura, produsele obținute fiind valorificate prin piețele agroalimentare de județ, dar majoritatea în alte județe (Sibiu, Brașov, Harghita). De asemenea, pe teritoriul comunei își desfășoară activitatea un număr de 31 de agenți economici în diferite domenii, astfel:
- alimentație publică - 21;
- activități anexe în agricultură - 6;
- reparații auto - 1;
- vulcanizare - 2;
- reparații încălțăminte - 1.
Conform recensământului efectuat în 2011, populația comunei Fălcoiu se ridică la 4.004 locuitori, în scădere față de recensământul anterior din 2002, când se înregistraseră 4.356 de locuitori. Majoritatea locuitorilor sunt români (94,28%), cu o minoritate de romi (2,27%). Pentru 3,42% din populație, apartenența etnică nu este cunoscută.
Din punct de vedere confesional, majoritatea locuitorilor sunt ortodocși (95,4%), cu o minoritate de penticostali (1,12%). Pentru 3,42% din populație, nu este cunoscută apartenența confesională.
<obiectiv>1697, Conacul Neamțu, Olari
Conacul Neamțu din Olari este înscris pe lista monumentelor istorice din județul Olt elaborată de Ministerul Culturii și Patrimoniului Național din România în anul 2010. Clădirea a
 
fost locuința boierului Constantin C. Neamțu, unul din fondatorii Băncii Comerțului din Craiova (sediul actualei primării din Craiova) – Societate Anonimă.
Pe la 1600 moșia a fost a boierilor Hamzea și Caplea, pe care mai apoi au vândut-o boierului Calotă. Apoi moșia a trecut către Ștefan Pârșcoveanu, mare vornic pe timpul ocupației austriece. La 1777, acesta a lăsat-o zestre fiicei Măricuța, la căsătoria acesteia cu Serdarul Cantacuzino. Măricuța, la rândul ei, peste ani, a lăsat-o zestre fetei ei, Joița,la căsătoria acesteia cu paharnicul Constantin Lăzaru, după ce și-a lăsat primul soț.
Paharnicul Constantin Lăzaru a lăsat-o apoi moștenire nepotului, Marcu Zissi, căsătorit cu Anastasia. Marcu și Anastasia au avut 2 fete, Sultana și Elena (căsătorită cu Elefterie Cornetti, fost director a Bănci naționale din Craiova) și un băiat, George. George Zissi, școlit împreună cu sora sa, Elena, la Paris, deși ar fi călătorit mult prin lume, tot cea mai mare parte a vieții și-a trăit-o la moșia din Olari. George Zissi s-a căsătorit cu Maria, femeie școlită care, atunci când s-a întors cu el la conac, a fost doctorița satului Olari. Sora sa, Elena Cornetti, a fost fondatoare a Școlii de muzică din Craiova și a Fundației Cornetti. Dar, când împreună cu soțul ei, Elefterie, au trecut în lumea celor drepți, Elena a lăsat toată averea Comunei Craiova, ca să susțină fundația creată.
Din Monitorul Oficial din data 21 mai 1895, aflăm că George Zissi încerca să vândă partea sa de moștenire, și că acesta datora moștenitorilor sorei sale Sultana, suma de 30.000 lei.
O vreme George Zissi, fratele în viață, a încercat să răscumpere jumătatea de conac și de moșie, dar apoi a cedat către Comuna Craiova și partea sa de conac.
În 1911, Primăria Craiova a scos la licitație Conacul și jumătate din moșie, iar Constantin C. Neamțu l-a cumpărat. Conacul fiind într-o ușoară stare de degradare, Neamțu i-a rugat pe Mincu și pe Constantin Iotzu, care se ocupau de construirea sediului Băncii Comerțului din Craiova, să îl ajute și cu restaurarea conacului.
În anul 1948, odată cu venirea comuniștilor, conacul a fost naționalizat, proprietarul fiind alungat. Conacul a servit pentru perioada de timp ca sediul al societății agricole Agromec Olari. Mai apoi a funcționat ca grădinița de copii și punct sanitar.
După revoluția din 1989, unul dintre fii boierului, Șerban Neamțu a revendicat conacul și acesta i-a fost retrocedat, donându-l în anul 2005, către Uniunea Arhitecților din România (UAR), cu condiția restaurării acestuia și meținerii lui în stare bună.
<obiectiv>1698, Cula Călățeanu, Piatra Olt
Cula Călățeanu este construită la începutul sec. XIX de către boierul Călețeanu care era stegar în oastea lui Tudor Vladimirescu (1780-1821). Este amplasată într- o poziție dominantă și strategică, lângă locul unde se află castrul roman Acidava.
Cula avea ca element de apărare un zid de incintă, care este bine păstrat pe laturile de nord și vest, unde se află și intrarea în formă de arc, construită din zidărie. La interior cula are o desfășurare în plan dreptunghiular, cu o pivniță mare boltită. La nivelul al doilea se află o terasă, la fel cum și la alt treilea nivel se află o terasă cu
verandă, cu câte trei coloane cilindrice și arce pe fiecare latură, ce îi oferă o imagine deosebită față de sobrietatea altor edificii de același fel.
 
Ulterior cula a devenit proprietatea familiei boieroaicei Miteasca. Femeia nu a avut niciodată copiii şi nimeni nu mai ştie nimic de ea, după ce în 1947 a fost expropriată, apoi arestată. În casă a funcţioant o perioadă IAS-ul din oraş. Proprietatea boieroaicei a fost revendicată de o familie din Craiova, dar toate cele 300 de hectare de teren arabil şi cele 150 de hectare de pădure au fost vândute ulterior. Acum nu se ştie cine este proprietarul casei.
Legendele zonei spun că proprietatea ar fi bântuită de spiritul boieroaicei Miteasca.
Satu este menţionat în statisticile şi catagrafiile de la începutul secolului al XIX-lea (1814,1831, 1832, 1838), în nomenclatorul administrativ din anul 1861.
Lângă localitatea Enoşeşti, pe un promontoriu care se profila din terasa dreaptă a Oltului, a fost construit castrul roman de la Acidava. Fortificaţia romană, situată pe drumul Romula-Rusi-dava, menţionată şi în Tabula Peutingeriana, a luat numele de la o aşezare geto-dacică situată în apropiere. Săpăturile arheologice desfăşurate între anii 1975 - 1978 au arătat că, prima fortificaţie, reprezentată de un castru de pământ, a fost construită imediat după cucerirea romană, ea fiind apoi transformată într-un castru cu zid de cărămidă, a cărui grosime varia între 1,80 - 1,90 m şi care avea o formă pătrată, cu latura de aproximativ 60 m. Acesta pare să fi fost construit de Cohors I Flavia Comma- genorum. La vest de fortificaţie se află o întinsă aşezare civilă, menţionată încă din secolul al XlX-lea de Tocilescu ca având formă poligonală, cu latura de 100 m, fiind întărită cu şanţ şi val de apărare. În 1913 a fost descoperit un tezaur de 152 denari eşalonaţi de la Domiţian la Caracalla. Din săpăturile arheologice, dar şi din descoperiri întâmplătoare, provin mai multe rhonede de la Traian, Faustina I, Lucilla, Septimius Severus, Severus Alexander (emise la Nicaea), precum şi de la Constantin cel Mare şi Constantin II. Ultimele, datate între 330 - 335, atestă o locuire şi după părăsirea Daciei.
<obiectiv>1699, Biserica Sfântul Nicolae, Piatra Olt
Biserica parohială cu hramul „Sfântul Nicolae“, datează din anul 1862. Pisania lăcașului de cult indică faptul că „s-a zidit acest Sfânt locaș [...] în anul 1863.“ Aceleași inscripții amintesc că în anul 1955 s-a restaurat pictura veche prin contribuția lui Florescu Ilie și a enoriașilor iar reparații au avut loc și în urma cutremurului din 1977. În anii 1988-1989, în timpul păstoririi P.S.S. Gherasim Cristea, Episcop al Râmnicului și Argeșului și a P.S.S. Episcop Calinic Argeșanul, biserica s-a pictat din nou. Pictura a fost realizată de
către Ilie Căpușe din Vernești Argeș, în tehnica fresco.
Piatra-Olt a fost pentru prima dată atestată într-un document al vremurilor în 1519 (documente scrise) la 14 aprilie. Neagoe Basarab într-un hrisov emis la Târgovişte intrarea către mânăstirea Seaca (Olt) dăruite de Manea Cluceru mai multe sate din care şi satul Criva cu tot hotarul. Satul Piatra este atestat în 14 aprilie 1529 într-un hrisov emis de Pârvu, mare ban al Craiovei care în ziua morţii sale în această localitate dăruia mânăstirii Tismana satul Turceni. Dar istoria oraşului Piatra-Olt nu începe la 1529, ci cu mult înainte la cucerirea Daciei de către romani.
În Arhivele Olteniei emise de Academia Română în speţă Institutul de Cercetări Socio-Umane Craiova în care prin cercetări arheologice ale castrului roman de la Enoşeşti (Acidava) Piatra Olt, judeţul Olt este atestată această aşezare. Profesorul Constantin Preda şi profesorul Aurelia Grosu fac cercetări în castrul roman Acidava, care făcea parte din linia de apărare de pe cursul inferior al Oltului, situat pe terasa dreaptă a râului Olt, castrul de la Enoşeşti a dispărut aproape în întregime ca urmare a eroziunii apelor Oltului şi a lucrărilor afectate construirii în 1872 a căii ferate Slatina- Craiova. Cu toate acestea, din puţinele date şi descoperiri ce s-au mai putut obţine se ştie doar că acest centru militar a fost construit pe vremea lui Traian de către Cohors I Flavia Commagenorum.
 
Primele săpături arheologice au fost efectuate de D. Butulescu în 1981, dar rezultatele practic sunt necunoscute. Această informaţie ne revine tot din Arhivele Olteniei, seria VII scrisă de cercetătorul în arheologie Gh. Pompilian şi Ion Ciucă. Cert este că, acest castru roman de la Enoşeşti, Piatra Olt (Acidava) şi aşezările civile existente au fost construite aproape de o aşezare dacică de la care a împrumutat numele. Sub acest nume este menţionată în Tabula Pentingeniana, unde este plasată la 13 mii de paşi spre nord de Romula, pe drumul roman, care urmează malul drept al Oltului. Un alt înaintaş N. Iorga în lucrarea sa „Cum era România la 1918”, menţionează că: era şi e de fapt, o Piatră Romanaţi, unde marea linie munteană veche se taie cu linia nouă de la Câineni şi duce de-a lungul apei Oltului la Corabia.
<obiectiv>1700, Casa Memorială Nicolae Titulescu, Nicolae Titulescu
La scurtă vreme, după ce în 1907 răsculații au incendiat casa lui Gheorghe Burca, Nicolae Titulescu s-a căsătorit cu Caterina Burca. Acest eveniment l-a determinat pe tatăl fetei să renunțe la refacerea conacului și să-i propună lui Nicolae Titulescu să-și construiască o casă pe măsura poziției sale. Construirea casei a fost terminată în 1910, așa cum se observă din inscripția de pe pavimentul de la intrare.
În semn de respect față de arhitectura noastră tradițională, Nicolae Titulescu a decis înalțarea unei case în care regăsim multe
elemente de arhitectură specifice cultelor oltenești.
Casa are patru intrări și două fațade, cu terase semirotunde pentru fațada dinspre râu și cu terase dreptunghiulare la fațada principală. Ambele terase sunt străjuite în partea stângă a clădirii de un turn cu trei niveluri. Din terasa etajului, situată către râu, care crește de peste două decenii un arbust a cărui specie a rămas neidentificată până astăzi. El reprezintă una dintre atracțiile turiștilor ajunși la Casa Titulescu.
În perioada anilor 1907-1941, Casa Titulescu a servit ca loc de odihnă și recreere pentru familia Titulescu. Sediul administrativ al moșiei se află într-o clădire construită alături de către mama lui Nicolae Titulescu în 1899.
După 1940 (până în 1949) casa Titulescu a fost în administrarea Academiei Române, care, conform voinței testamentare a lui Nicolae Titulescu, a înființat între 1945 și 1949 o bibliotecă sătească și o școală populară.
În 1949 casa a intrat în posesia mai multor instituții.
Până să fie declarată casa memorială în 1982, vreme de 32 de ani imobilul a fost întrebuințat ca depozit de îngrășăminte chimice, grajd pentru oi, sediu de IAS, CAP și de primărie. În 1982 a fost afiliat la Muzeul de Istorie, ca secţie, Casa memorială Nicolae Titulescu, înfiinţată de profesorul Traian Zorzoliu.
După 1989, casa și terenul au rămas în grija primăriei, iar mai târziu imobilul a fost preluat de Consiliul Județean, ca bun al domeniului public, și administrat de Muzeul Județean Olt.
Colecțiile cuprind obiecte personale, de costum si piese de birou, mobilier, fotografii, documente, corespondență referitoare la viața și activitatea diplomatului român Nicolae Titulescu (1882 - 1941). Din 24 februarie 2000 a devenit secție a Muzeului Județean Olt.
 
<obiectiv>1701, Conacul Argeșanu, Piatra Olt
 Conacul Argeșanu a fost construit la sfârșitul secolului al XIX-lea, fiind inclus ulterior în lista monumentelor istorice a județului Olt.
Gheorghe Argeșanu (născut la 28 februarie 1883, Caracal – decedat la 26/27 noiembrie 1940, Jilava) a fost un general și om de stat român.
Participant combatant în Primul Război Mondial, generalul Argeșanu a deținut importante funcții de comandă în următoarele unități militare: Regimentul 2 Călărași-Caracal,
unitate de elita, Divizia 1 Cavalerie Arad, Divizia 3 Cavalerie, Divizia 11 Infanterie, Divizia de Gardă și Corpul II Armată.
În ceea ce privește funcțiile publice deținute, în perioada 30 martie – 14 octombrie 1938 a fost Ministru al Apărării Naționale în al doilea Guvern al patriarhului Miron Cristea, iar în perioada 21 - 28 septembrie 1939 a fost Președinte al Consiliului de Miniștri.
Se pare că a fost într-un conflict surd cu generalul, viitor mareșal, Ion Antonescu, conflict nerecunoscut de niciunul dintre aceștia. Disputa celor doi ofițeri cavaleriști de elită a fost generată de câștigarea, în primă instanță, a examenului pentru gradul de general de către colonelul, pe atunci, Ion Antonescu, ea continând până la arestarea generalului Argeșanu. Un alt motiv al disputei a fost și poziția total diferită față de Carol al II-lea a celor doi: Argeșanu favorit – îl însoțise pe acesta, în tinerețe, în călătoria în jurul lumii iar Antonescu, era în dizgrație, pentru mândria cu care îl trata pe rege. Gheorghe Argeșanu a fost numit prim-ministru de către Carol al II-lea în urma asasinării de către legionarii conduși de Horia Sima a fostului șef al Guvernului, Armand Călinescu. Instalat în funcție, generalul Argeșanu, devotat lui Carol al II-lea, a impus o serie de măsuri sângeroase împotriva legionarilor, precum:
- executarea și expunerea la locul crimei a asasinilor lui Armand Călinescu;
- executarea fără nici o judecată a câte 3 legionari aleși aleator din fiecare județ al țării și expunerea lor în piețe publice.
Surse spun că, imediat după noua numire ca ministru de interne de către Carol al II-lea și aflarea veștii despre decizia acestuia de a executa câte 3 legionari din fiecare județ, a ordonat oprirea execuțiilor, salvând astfel viața câtorva. Dincolo de controverse, generalul Gheorghe Argeșanu, a fost un ofițer de valoare, care, din păcate și nu din voia lui nu și-a dat obolul de pricepere și jertfă în conflictul în care a intrat România în 1941. Mandatul său, rămas în istorie pentru numeroasele crimele comise într-un interval deosebit de scurt, s-a încheiat după 7 zile, fiind înlocuit de guvernul Constantin Argetoianu. În timpul statului național-legionar (septembrie 1940 - ianuarie 1941), Gheorghe Argeșanu a fost întemnițat, alături de alți foști demnitari ai regimului carlist, la închisoarea Jilava. În noaptea de 26/27 noiembrie 1940, 64 de foști demnitari și magistrați care luaseră măsuri violente împotriva Mișcării Legionare, printre care și generalul Argeșanu, au fost asasinați de un grup de legionari.

<obiectiv>1702, Mănăstirea Brâncoveni, Brâncoveni
În anul 1570, jupănița Celea, străbunica domnitorului Matei Basarab, construiește pe locul actualului paraclis o bisericuță din lemn, la care slujeau călugării. Prima atestare documentară a acesteia datează din anii 1582-1583, când Mihnea Turcitu întărește daniile făcute mai înainte. Cel mai vechi document de atestare păstrat este actul de danie din anul 1583, hrisovul din anul 1508, de care face amintire marele savant Nicolae Iorga, nemaifiind găsit.
În urma vindecării, cu apa izvorului din incinta mănăstirii, în semn de mulțumire adusă lui Dumnezeu, Matei Basarab, împreună cu nepotul său, Preda Brâncoveanu - bunicul Sfantului Constantin Brâncoveanu, refac mănăstirea între anii 1634-1640.
Cei doi construind chiliile, turnul clopotnița, casele și beciurile domnești, pictează ctitoria strămoșilor săi și ridică ziduri de apărare, dând așezământului un aspect de fortăreață. Din vremea lui Matei Basarab se păstrează turnul-clopotniță, spațioasele pivnițe boltite, precum și zidul de apărare prevăzut cu creneluri.
Biserica cea mică, închinată Sfinților Arhangheli Mihail și Gavriil, a fost ridicată în anul 1700 și a devenit ulterior bolnița mănăstirii.
Sfântul Constantin Brâncoveanu hotărăște restaurarea mănăstirii. Cei doi fii ai săi mai mari, anume Constantin și Stefan, au pus piatra de temelie a bisericii celei mari, cu hramul Adormirea Maicii Domnului. Construcția acesteia a durat numai două luni, la 15 august 1699 ea fiind tarnosită. Vremurile au fost grele pentru această mănăstire. Astfel, în timpul războiului turco-austriac (1716- 1718) aceasta a fost parțial arsă, iar după un mare cutremur, pagubele au fost iarăși semnificative. Între anii 1721-1727, mănăstirea de la Brâncoveni a fost tranformată în cazarmă austriacă.
Avariată grav în urma cutremurului din anul 1837-1838, biserica cea mare a fost parțial recladită, în anul 1842.
Secularizarea averilor mănăstirești, petrecută în vremea lui Alexandru Cuza, în anul 1864, a transformat Mănăstirea Brâncoveni într-un modest așezământ monahal.
Între anii 1940-1959, mănăstirea a fost ocupată de o obște de maici, dar în urma decretului 410, din anul 1959, dat de Gheorghiu Dej, ea a fost desființată, în incinta acesteia înființându-se un azil de bătrâni. Mai apoi, vreme de aproape 20 de ani, locul a rămas părăsit.
Abia după anul 1980 au fost aduse aici câteva maici de la Mănăstirea Clocociov și au început primele reparații. Biserica cea mare s-a redeschis însă abia în anul 1985, ca mănăstire de maici.
Biserica cea mare, reconstruită în anul 1700, tot in stilul arhitectural brâncovenesc, este zidită în formă de cruce, fiind compartimentată în altar, naos si pronaos. Pridvorul acesteia este deschis, susținut de opt coloane din piatră, dispuse în centru.
Biserica are o turlă pe naos, de factură mai nouă, cea veche prăbușindu-se la cutremurul din anul 1837, iar ușile sunt masive, din lemn de stejar sculptat, cu o compoziție compartimentată și cu un modelaj bogat. Catapeteasma bisericii este cea originală, din lemn, având încă și azi o sculptură bogat ornamentată, aurită. Bolnița datează din anul 1702, aceasta fiind construită în plan triconc.
În beciul cel mare al mănăstirii, s-a amenajat un lapidariu model, unde au fost adăpostite vremelnic și sculpturi de la bisericile dărâmate din București.
 
<obiectiv>1703, Mănăstirea Seaca Mușetești, Seaca
Mănăstirea Seaca-Muşeteşti este aşezată în mijlocul pădurii Seaca, o rezervaţie naturală seculară de 2.145 ha, într-o poiană a văii cu acelaşi nume. Este într-un loc ferit de agitaţie, izolat de lume. Pe vremuri, Mănăstirea Seaca-Muşeteşti era egală mănăstirilor Cozia, Cotmeana sau Govora.
Mica biserică, de doar 14.3 x 4.5 metri, poartă hramul Adormirii Maicii Domnului şi este ctitorie boierească din anii 1510-1518 a marelui clucer Manea Perişanu. Biserica îşi defineşte unicitatea prin lipsa ușilor împărăteşti şi prin zidurile de aproape un metru grosime.
Istoria mănăstirii datează de la începutul secolului al XVI-lea, când un boier pe nume Manea a fugit din Drăgăşani pentru a se ascunde în codri de duşmani. A ajuns în Valea Secii, dus acolo de un porcar, pe care l-a ucis apoi, ca secretul ascunzătorii sale să fie în siguranţă. Ca pocăinţă, a ridicat mănăstirea. Legenda spune că
Dumnezeu nu l-a iertat, deoarece a dărmat construcţia într-o zi importantă, omorând mulţi credincioşi, fiind apoi reconstruită.
Schitul din Seaca este atestat documentar la 16 septembrie 1519, printr-un hrisov de la Neagoe Basarab, prin care recunoştea moşia lui Manea, cu cele componente, inclusiv schitul.
Manea Perşanu a fost unul din marii boieri ai timpului, ajungând în diferite funcţii: slugă domnească(1498), clucer(1512,1519,1520), vlastelin al lui Neagoe Basarab, mare stolnic al lui Vladislav al treilea, vlastelin şi mare vornic al lui Radu de la Afumaţi (1525-1527) şi fost mare vornic în sfat (1528-1537).
Mănăstirea Seaca-Muşeteşti a ajuns repede în declin, deoarece, din a doua jumătate a secolului al XVII-lea, urmaşii lui Manea nu au reuşit să o menţină şi au dat-o ca metoh - împreună cu terenurile, morile şi satele din jur - Mănăstirii Cozia, în 1664. A fost renovată. În 1821, aici ajunge Tudor Vladimirescu împreună cu Iancu Jianu.
Din tot ansamblul monahal, astăzi a mai rămas doar biserica mănăstirii. Celelalte construcţii au fost distruse prin 1940, apoi, peste ruinele lor s-a construit drumul forestier ce trece la 7 metri de monument.
Planul bisericii este triconic, cu absidele naosului semicirculare, în interior, şi poligonale, în exterior. O turlă este peste naos şi alta peste prodvor, în care se află clopotniţa. în altar se intră pe cele două uşi, uşile împărăteşti nu există, din lipsă de spaţiu.
Naosul are o turlă centrală şi este despărţit de altar de catapeteasma cu trei rânduri de icoane. Pronaosul este boltit cu un semicilindru longitudinal, trecerea făcându-se prin deschideri arcuite, dispuse în ax. Pridvorul are plan dreptunghiular, cu o boltă semicilindrică transversală, iar pereţii laterali au deschideri sub formă de arcade.
În timp, biserica a fost renovată, moment în care faţadele au fost tencuite, iar ca element decorativ s-a folosit rozeta. Apoi, s-au făcut picturi în medalioane, unele încă vizibile. Ultimele reparaţii importante s-au desfăşurat în 1854 şi 1910, când se se înalţă inutil cu 1 metru şi se face acoperiş de tablă. În 1970, se dă cu bronz pe aureole şi pe contururi.
 
<obiectiv>1704, Biserica „Sfânta Treime“ – Cârlogani, Cepari
 În centrul satului Cepari, ca o mărturie a vremurilor trecute, dar și prezente, se află biserica parohială cu hramul „Sfânta Treime”. Ea a fost construită de locuitorii satului „la anul 1750 din zid de cărămidă”.
Biserica a fost pictată pentru prima dată în anul 1754 de către un meșter renumit în arta bizantină.
Prima renovare a bisericii a avut loc în 1892, fiind finalizată și redeschisă oficial în ziua de 14 octombrie 1893 și sfințită de un sobor de preoți.
Forma bisericii este cea de “corabie” în
stilul ortodox bizantin. Zidurile groase de circa un metru au făcut posibilă stabilitatea și rezistența ei de-a lungul anilor.
În 1949 s-au făcut reparații radicale și pictură, iar în 1968 s-a electrificat biserica și s-a restaurat pictura. În anul 1995 s-a acoperit biserica cu tablă nouă și s-a restaurat pictura, iar în anul 2000 prin dania preotului paroh Dobrescu Sorin s-a construit casa parohială. Datorită vechimii, biserica a suferit numeroase degradări și astfel în anul 2002 după ce au fost luate aprobările legale prevăzute de lege s-a trecut la lucrările de consolidare și restaurare totală. Pictura a fost restaurată în anul 2004.
Teritoriul comunei Cârlogani, condițiile fizico-geografice existente au constituit un mediu prielnic așezărilor omenești încă din cele mai vechi timpuri. Resturile de cultură materială descoperită pe valea Balsoara datează încă din epoca de piatră și epoca bronzului.
Cercetările documentelor de arhivă, a toponimelor, hidronimelor și a legendelor întăresc ideea că satele componente au existat înainte de construirea satelor feudale românești.
Cel mai vechi sat atestat documentar este Cepari amintit la 3 februarie 1559. Referitor la denumirea satului Cepari există mai multe explicații unele ducându-ne la cultivatorii de ceapă, având o curioasă îndeletnicire în a cultiva cu predilecție ceapa pe care o comercializau.
Reședința de comună, satul Cîrlogani, este atestat documentar din 18 aprilie 1630, iar celelalte sate precum Beculești din 1812 și Scorbura din 1828.
Conform recensământului efectuat în 2011, populația comunei Cârlogani se ridică la 2.329 de locuitori, în scădere față de recensământul anterior din 2002, când se înregistraseră 2.883 de locuitori. Majoritatea locuitorilor sunt români (96,44%). Pentru 3,52% din populație, apartenența etnică nu este cunoscută. Din punct de vedere confesional, majoritatea locuitorilor sunt ortodocși (95,71%). Pentru 3,52% din populație, nu este cunoscută apartenența confesională.
<obiectiv>1705, Biserica Sfântul Nicolae, Maldăr
Biserica Sfântul Nicolae din Maldăr datează din 1833, fiind înscrisă în lista monumentelor istorice. Lăcașul a fost ctitorit de către Popa Stan. Cele mai importante schimbări apărute în structura bisericii au vizat refacerea picturii din anul 1906, 1952 și 2006. Sfântul Nicolae este prăznuit la 6 decembrie. De origine grecească (Nikolaos), numele este format din două cuvinte: nike, „victorie“ (de la nikao, „a învinge“), și laos, „popor“, putându-se talmaci prin „obșteasca biruință“. Sfântul Nicolae a trăit pe vremea împăraților Dioclețian și Maximian. Mai întâi a strălucit prin viețuire călugărească; iar pentru viața lui îmbunătățită a fost făcut arhiereu. Nicolae s-a născut într-o familie bogată, iar după ce părinții săi au murit, el și-a folosit moștenirea pentru a ajuta oamenii saraci.
 
Pentru că sfântul propovăduia cu îndrăzneală credința în Hristos a fost prins de mai-marii cetății, a fost bătut și chinuit, apoi aruncat în temniță, împreună cu alți creștini. Când împaratul Constantin a ajuns împărat al romanilor, au fost eliberați din legături toți cei închiși și, odată cu aceștia, și Sfântul Nicolae, care s-a dus în Myra. Nu după multa vreme a fost adunat de marele Constantin cel dintâi sinod de la Niceea, la care a luat parte și Nicolae.
A fost numit cardinal al tinutului Myra și este cunoscut pentru minunile pe care le-a săvârșit de-a lungul vieții și pentru generozitatea lui. A murit în 6 decembrie 345 (sau 352, după alte surse), fiind de atunci celebrat în fiecare an la această dată. Multe biserici au fost construite sub hramul Sfântului Nicolae, el fiind și unul dintre cei mai pictați sfinți în icoane. Este cunoscut drept patronul spiritual al unor țări precum Germania, Olanda, Rusia, România, Elveția, dar totodată este protectorul marinarilor, al fetelor nemăritate, al săracilor și nu în ultimul rând al copiilor.
Legenda lui Moș Nicolae spune că Sfântul Nicolae a ajutat trei fete sărace din orașul său, aducându-le dar de zestre, noaptea, fără a fi văzut. Casa în care trăiau cele trei surori era foarte săracă. Tatăl lor plănuia să-și vândă fetele ca să se îmbogățeasca. Bătrânul nu a fost înduplecat de lacrimile și durerea fiicelor, dar Sfântul Nicolae a aflat despre nenorocirea ce se petrecea și a venit în ajutorul lor. Noaptea, pe furiș, el a aruncat o pungă plină cu galbeni în camera fetei celei mai mari. Astfel, ea a reușit să se mărite curând. La fel a facut și în următorii doi ani, iar sora cea mijlocie și apoi cea mică au reușit să se așeze la casele lor. Tatăl s-a hotărât însă, ca înainte de căsătoria mezinei, să îl pândească noaptea pe Nicolae. L-a văzut astfel când a urcat pe acoperișul casei de această dată și a dat drumul pe coș unui săculeț. De atunci, legenda lui Moș Nicolae spune că acesta nu se arată niciodată, așa cum face Moș Crăciun, dar nu uită să îi răsplătească pe copiii cuminți și să le aducă nuiele celor neascultători.
<obiectiv>1706, Biserica Sfântul Ioan Botezătorul, Ciurești
Biserica Sfântul Ioan Botezătorul datează din 1812, fiind înscrisă în lista monumentelor istorice. Lăcașul a fost ctitorit de către Ioan Buzescu. Cele mai importante schimbări apărute în structura bisericii au vizat refacerea acoperișului din anul 1921 și reparațiile din 1962.
Sfântul Ioan Botezătorul s-a născut în cetatea Orini, în familia preotului Zaharia. Elisabeta, mama sa, era descendentă a seminției lui Aaron. Nașterea prorocului Ioan s-a petrecut cu șase luni înaintea celei a lui Iisus. Nașterea sa a fost vestită de către îngerul Gavriil lui Zaharia, în timp ce acesta slujea la templu. Pentru că nu va da crezare celor vestite de îngerul Gavriil, Zaharia va rămâne mut până la punerea numelui fiului său.
Sfântul Ioan Botezătorul a început să predice în al cincisprezecelea an al domniei Cezarului Tiberiu, pe când Ponțiu Pilat era procuratorul Iudeii. El a avut menirea de a pregăti poporul pentru primirea lui Mesia și de a-l descoperi pe acesta și a-l face cunoscut lui Israel. Considerându-l proroc, locuitorii din Ierusalim și din întreaga Iudee se strângeau în jurul lui pentru a-i asculta cuvintele și mai ales pentru a fi botezați de el în râul Iordan.
Ioan le cerea, înainte de a-i boteza, să-și spovedească păcatele și să se pocăiască, spunându-le că el îi botează doar cu apă, dar „cel ce va veni după el” îi va boteza cu Duh Sfânt și cu foc.
Evanghelia relatează că și Iisus a venit din Galileea, pentru a fi botezat de Ioan, care, văzându-l, a spus: „Iată mielul lui Dumnezeu, cel ce spăla păcatul lumii”. Conform acestei relatări, ieșind din apa Iordanului, Iisus ar fi spus „cerurile s-au deschis și duhul lui Dumnezeu s-a vărsat, coborându-se ca un
 
porumbel și venind peste el. Și glas din ceruri zicând : acesta este Fiul Meu cel iubit întru care am binevoit”.
Din Evanghelia după Marcu, aflăm că Sfântul Ioan Botezătorul era îmbrăcat în haină din păr de cămilă, încins cu o curea de piele și că se hrănea cu lăcuste și miere sălbatică.
Camilă poate simboliza atât curăția, cât și necurăția. Dacă în Vechiul Testament ea putea fi privită ca un animal curat pentru că era rumegător, ea putea fi văzută și ca necurată, dacă ținem seama că avea copita despicată. Dacă rămânem la prima semnificație, cea de animal curat, cămila simbolizează poporul ales, în timp ce necurăția prefigura neamurile păgâne.
Faptul că Ioan purta o haină din păr de camilă, semnifică chemarea evreilor și a păgânilor la Hristos. Cureaua, provenită de la un animal mort, semnifică prin încingerea cu ea, omorârea patimilor.
Cât privește hrana sa, trebuie să știm că albinele și lăcustele erau considerate a fi curate în Vechiul Testament, semn că Ioan se hrănea doar cu cele plăcute Domnului.
Din Evanghelie cunoaștem că Irod, la un ospăț prilejuit de sărbătorirea zilei de naștere, a tăiat capul Sfântului Ioan Botezătorul, la cererea Irodiadei. În acea vreme, Sfântul Ioan era întemnițat în castelul lui Irod de la Maherus. Ioan îl mustrase pe Irod pentru traiul lui nelegiuit cu Irodiada, care era soția fratelui său. În ura ei de moarte, Irodiada a sfătuit-o pe Salomeea, fiica ei, care dansase și plăcuse oaspeților și îndeosebi lui Irod, să ceară de la acesta capul Botezătorului ca răsplată.
<obiectiv>1707, Biserica Sfântul Nicolae, Cungrea
Biserica Sfântul Nicolae datează din 1853, fiind înscrisă în lista monumentelor istorice. Lăcașul a fost inițial construit din lemn, dar refăcut din zid de către Safta și fiica sa Elena. Sfântul Nicolae este prăznuit la 6 decembrie. De origine grecească (Nikolaos), numele este format din două cuvinte: nike, „victorie“ (de la nikao, „a învinge“), și laos, „popor“, putându-se talmaci prin „obșteasca biruință“. Sfântul Nicolae a trăit pe vremea împăraților Dioclețian și Maximian. Mai întâi a strălucit prin viețuire călugărească; iar pentru viața
lui îmbunătățită a fost făcut arhiereu.
Nicolae s-a născut într-o familie bogată, iar după ce părinții săi au murit, el și-a folosit moștenirea pentru a ajuta oamenii saraci. Pentru că sfântul propovăduia cu îndrăzneală credința în Hristos a fost prins de mai-marii cetății, a fost bătut și chinuit, apoi aruncat în temniță, împreună cu alți creștini. Când împaratul Constantin a ajuns împărat al romanilor, au fost eliberați din legături toți cei închiși și, odată cu aceștia, și Sfântul Nicolae, care s-a dus în Myra. Nu după multa vreme a fost adunat de marele Constantin cel dintâi sinod de la Niceea, la care a luat parte și Nicolae.
A fost numit cardinal al tinutului Myra și este cunoscut pentru minunile pe care le-a săvârșit de-a lungul vieții și pentru generozitatea lui. A murit în 6 decembrie 345 (sau 352, după alte surse), fiind de atunci celebrat în fiecare an la această dată. Multe biserici au fost construite sub hramul Sfântului Nicolae, el fiind și unul dintre cei mai pictați sfinți în icoane. Este cunoscut drept patronul spiritual al unor țări precum Germania, Olanda, Rusia, România, Elveția, dar totodată este protectorul marinarilor, al fetelor nemăritate, al săracilor și nu în ultimul rând al copiilor.
Legenda lui Moș Nicolae spune că Sfântul Nicolae a ajutat trei fete sărace din orașul său, aducându-le dar de zestre, noaptea, fără a fi văzut. Casa în care trăiau cele trei surori era foarte săracă. Tatăl lor plănuia să-și vândă fetele ca să se îmbogățeasca. Bătrânul nu a fost înduplecat de lacrimile și durerea fiicelor, dar Sfântul Nicolae a aflat despre nenorocirea ce se petrecea și a venit în ajutorul lor. Noaptea, pe furiș, el a aruncat o pungă plină cu galbeni în camera fetei celei mai mari. Astfel, ea a reușit să se mărite curând. La fel a facut și în următorii doi ani, iar sora cea mijlocie și apoi cea mică
 
au reușit să se așeze la casele lor. Tatăl s-a hotărât însă, ca înainte de căsătoria mezinei, să îl pândească noaptea pe Nicolae. L-a văzut astfel când a urcat pe acoperișul casei de această dată și a dat drumul pe coș unui săculeț. De atunci, legenda lui Moș Nicolae spune că acesta nu se arată niciodată, așa cum face Moș Crăciun, dar nu uită să îi răsplătească pe copiii cuminți și să le aducă nuiele celor neascultători.
<obiectiv>1708, Biserica de lemn „Cuvioasa Paraschiva“, Ibănești
Biserica a fost construită din lemn pe moșia megieșească de Ion Negrescu. În anul 1833 și apoi în anii 1877-1879 a fost repictată, ocazie cu care s-a construit și pridvorul nou de zid. Planul în forma de cruce, adoptat ulterior, simbolizează jertfa lui Hristos și mântuirea creștină, pătrunderea în biserică însemnând intrarea în credință. Biserica a fost pictată la interior de pictorii Dozasti Ioan și Dozasti Ilie și se păstrează în proporție de 70%. Exteriorul a fost de asemenea pictat, dar pictura s-a pierdut aproape în
totalitate.
Însemnarea din decroșul navei, atât în anii epocii bizantine (7263), cât și în cei ai zilelor noastre (1785) face dovada existenței sale. Biserica se remarcă mai ales prin construcţia simplă, rustică, asemănătoare unei aşezări rurale, însă tocmai acest element oferă farmec şi spiritualitate lăcaşului. Totuşi, se evidenţiază câteva elemente: stâlpii coloraţi de la intrarea în biserică sau detaliile exterioare precum capul de brâu în ușorul stâng sau în cel drept.
De-a lungul anilor, biserica a suferit mai multe modificări, a fost renovată şi pictată. În anul 1833, aceasta s-a ridicat pe temelie și s-a acoperit din nou, pentru ca în 1879 să i se adauge pridvorul de zid. Pe peretele sudic, în tinda bisericii, îi găsim frumos pictați pe ctitorii ce au renovat lăcașul, îmbrăcați în costumele tradiționale de sărbătoare.
La intrarea în naos se mai păstrează o veche îndemnare bisericească Cine va intra întru această sfăntă şi Dumn[e]zăiască biserică cu inima năcurată nu va dibăndi înpărăţiea cerului”.
Cungrea este o comună în județul Olt, Muntenia, România, formată din satele Cepești, Cungrea (reședința), Ibănești, Miești, Oteștii de Jos, Oteștii de Sus și Spătaru.
Conform recensământului efectuat în 2011, populația comunei Cungrea se ridică la 2.178 de locuitori, în scădere față de recensământul anterior din 2002, când se înregistraseră 2.644 de locuitori. Majoritatea locuitorilor sunt români (97,15%). Pentru 2,85% din populație, apartenența etnică nu este cunoscută. Din punct de vedere confesional, majoritatea locuitorilor sunt ortodocși (97,02%). Pentru 2,85% din populație, nu este cunoscută apartenența confesională.
<obiectiv>1709, Biserica „Sfântul Gheorghe“, Runcu Mare
Biserica a fost zidită în anul 1577, în timpul domniei lui Alexandru Mircea, având drept ctitor pe Dobromir, ban al Craiovei, împreună cu soția sa Vilaia și fiul lor Mihail postelnicul. Biserica a fost restaurată în anul 1830, de către Dorotei, egumenul de la Hurezi, și a fost reparată radical un secol mai târziu, între anii 1964-1968.
  
Conform pisaniei, biserica a fost din nou restaurată în anul 2011 „cu binecuvântarea mitropolitului Irineu Slătineanu și a preasfințitului părinte Sebastian, episcopul Slatinei și Romanaților”.
Biserica a fost construită în plan dreptunghiular, cu bolta pe trompe de aur – un element arhitectural întâlnit în secolul următor, la acoperirea culmilor palatelor domnești de la Plumbuita și Hurezi. Pronaosul, despărțit de naos printr-o deschidere arcuită, este acoperit cu o boltă mănăstirească.
Runcu Mare este un sat în comuna Grădinari, una dintre localitățile rurale importante din partea de nord a județului Olt. Cu o veche istorie, atestată de numeroase monumente, așezarea își găsește originea în vremurile îndepărtate ale preistoriei. Din cele mai vechi timpuri, oamenii s-au stabilit aici, datorită condițiilor favorabile de trai, reprezentate de lunca apropiată a Oltului, cursuri de apă domoale, cu debit mic dar permanent, solul fertil al regiunii și terasele cu numeroase izvoare, favorabile cultivării viței de vie, pomilor fructiferi și grădinilor de legume. Comunitățile neolitice (Vinca, Vădastra) și cele din epoca bronzului (Glina, Verbicioara) s-au stabilit în această regiune, mai ales că în apropiere se afla și râul Olt, unul dintre cele mai importante râuri de la noi. Așezarea s-a format de-a lungul vechiului drum roman care urma cursul Oltului, fiind atestată în prima jumătate a secolului al XVI-lea. Vechea denumire a localității este de origine latina, runcus (se citește runcu) desemnând un loc despădurit. De-a lungul perioadei medievale, satul Runcu a trecut de la o familie boierească la alta, ajungând, în cele din urmă, în timpul domniei lui Constantin Brâncoveanu, în proprietatea Mânăstirii Hurez. Aproape de podul construit la sfârșitul secolului al XIX-lea, se află un izvor cu apă potabilă, una dintre puținele surse de apă pentru locuitorii satului. În apropiere s-a aflat școala veche, pentru învățământul primar, o clădire cu două săli de clasă și o cancelarie. Mai târziu, după mutarea școlii, au funcționat Căminul cultural, cu o bibliotecă și o sală pentru activitățile culturale și grădinița.
<obiectiv>1710, Biserica Adormirea Maicii Domnului, Afumați
Biserica Adormirea Maicii Domnului din Afumați datează din 1857, fiind înscrisă în lista monumentelor istorice. Cele mai importante modificări aduse lăcașului au vizat reparațiile din 1911, 1956 și 2003 implicând tencuire, zugrăvire și restaurarea picturii.
Adormirea Maicii Domnului este sărbătoarea în amintirea zilei în care Fecioara Maria și-a dat obștescul sfârșit. Este prăznuită de ortodocși și catolici în fiecare an, pe data de 15 august. Această sărbatoare este cunoscută în popor și sub denumirea de Uspenia (termenul slav) sau Sfânta Maria Mare.
Despre Adormirea Maicii Domnului nu avem informații în Sfintele Evanghelii, ci numai în Tradiția Bisericii. Potrivit acestei Tradiții, Maica
Domnului a fost înștiințată printr-un înger de mutarea ei din această viață.
Aceeași tradiție spune că Apostolii, aflați în acel moment în diferite zone ale lumii, au fost aduși pe nori pentru a fi prezenți la acest eveniment. Prin pronia divină, Apostolul Toma nu a fost prezent la înmormântare, sosind trei zile mai târziu. A cerut să se deschidă mormântul Maicii Domnului pentru a-i săruta mâinile acesteia, dar întrând în mormant, l-a aflat gol. Acest mormânt a fost identificat în Ierusalim, cu toate că sunt persoane care afirmă că Maria ar fi murit la Efes, locul unde a petrecut mulți ani după Înălțarea Domnului.
Biserica Ortodoxă susține că Fecioara Maria s-a născut cu păcatul strămoșesc și a primit iertare de acest păcat în momentul în care a acceptat să-l nască pe Hristos.
Adormirea Maicii Domnului este cea mai veche sărbătoare închinată Sfintei Fecioare Maria, deşi mărturii despre existenţa ei nu avem decât începând din secolul al V-lea, când cultul Maicii Domnului
 
începe să se dezvolte foarte mult, mai ales după Sinodul IV Ecumenic, Sinod care a hotărât că Maica Domnului este Născătoare de Dumnezeu, cultul ei cunoscând de acum o foarte mare dezvoltare. În secolul al V-lea, sărbătoarea Adormirii Maicii Domnului exista sigur în Siria, fiind menţionată în documentele datând din acest secol.
În secolul al VI-lea, sărbătoarea este menţionată şi în Apus, pentru prima dată la Sfântul Grigorie, episcopul de Tours (593 sau 594), cu deosebirea că acolo Adormirea Maicii Domnului se sărbătorea la date diferite de tradiţia Răsăritului, la 18 ianuarie, iar în unele părţi la 15 ianuarie. Se pare că generalizarea Praznicului Adormirii Maicii Domnului în Răsărit se datorează împăratului bizantin Mauriciu (528-603), care a rezidit Biserica Maicii Domnului din Ghetsimani şi care a fixat definitiv şi data sărbătoririi ei la 15 august.
În Apus, sărbătoarea a fost generalizată puţin mai târziu de către papa Teodor I (642-649), care era originar din Ierusalim, şi care a impus data de 15 august ca dată a sărbătoririi Adormirii Maicii Preacurate, ca în Răsărit.
Numai creştinii din Galia şi copţii egipteni sărbătoresc până astăzi Adormirea Maicii Sfinte, la vechea dată a prăznuirii ei, adică în 18 ianuarie.
<obiectiv>1711, Biserica Adormirea Maicii Domnului, Leleasca
Biserica Adormirea Maicii Domnului din Leleasca, Urși datează din 1814, fiind înscrisă în lista monumentelor istorice. Cele mai importante modificări aduse lăcașului a vizat restaurarea din perioada martie – octombrie 2001 implicând tencuire, zugrăvire și refacere a picturii.
Adormirea Maicii Domnului este sărbătoarea în amintirea zilei în care Fecioara Maria și-a dat obștescul sfârșit. Este prăznuită de ortodocși și catolici în fiecare an, pe data de 15 august. Această sărbatoare este cunoscută în popor și sub denumirea de Uspenia
(termenul slav) sau Sfânta Maria Mare.
Despre Adormirea Maicii Domnului nu avem informații în Sfintele Evanghelii, ci numai în Tradiția Bisericii. Potrivit acestei Tradiții, Maica Domnului a fost înștiințată printr-un înger de mutarea ei din această viață.
Aceeași tradiție spune că Apostolii, aflați în acel moment în diferite zone ale lumii, au fost aduși pe nori pentru a fi prezenți la acest eveniment. Prin pronia divină, Apostolul Toma nu a fost prezent la înmormântare, sosind trei zile mai târziu. A cerut să se deschidă mormântul Maicii Domnului pentru a-i săruta mâinile acesteia, dar întrând în mormant, l-a aflat gol. Acest mormânt a fost identificat în Ierusalim, cu toate că sunt persoane care afirmă că Maria ar fi murit la Efes, locul unde a petrecut mulți ani după Înălțarea Domnului.
Biserica Ortodoxă susține că Fecioara Maria s-a născut cu păcatul strămoșesc și a primit iertare de acest păcat în momentul în care a acceptat să-l nască pe Hristos.
Adormirea Maicii Domnului este cea mai veche sărbătoare închinată Sfintei Fecioare Maria, deşi mărturii despre existenţa ei nu avem decât începând din secolul al V-lea, când cultul Maicii Domnului începe să se dezvolte foarte mult, mai ales după Sinodul IV Ecumenic, Sinod care a hotărât că Maica Domnului este Născătoare de Dumnezeu, cultul ei cunoscând de acum o foarte mare dezvoltare. În secolul al V-lea, sărbătoarea Adormirii Maicii Domnului exista sigur în Siria, fiind menţionată în documentele datând din acest secol.
În secolul al VI-lea, sărbătoarea este menţionată şi în Apus, pentru prima dată la Sfântul Grigorie, episcopul de Tours (593 sau 594), cu deosebirea că acolo Adormirea Maicii Domnului se sărbătorea la date diferite de tradiţia Răsăritului, la 18 ianuarie, iar în unele părţi la 15 ianuarie. Se pare că generalizarea Praznicului Adormirii Maicii Domnului în Răsărit se datorează împăratului bizantin
 
Mauriciu (528-603), care a rezidit Biserica Maicii Domnului din Ghetsimani şi care a fixat definitiv şi data sărbătoririi ei la 15 august.
În Apus, sărbătoarea a fost generalizată puţin mai târziu de către papa Teodor I (642-649), care era originar din Ierusalim, şi care a impus data de 15 august ca dată a sărbătoririi Adormirii Maicii Preacurate, ca în Răsărit.
Numai creştinii din Galia şi copţii egipteni sărbătoresc până astăzi Adormirea Maicii Sfinte, la vechea dată a prăznuirii ei, adică în 18 ianuarie.
<obiectiv>1712, Biserica Adormirea Maicii Domnului, Leleasca
Biserica Adormirea Maicii Domnului din Leleasca, Urși datează din 1814, fiind înscrisă în lista monumentelor istorice. Cele mai importante modificări aduse lăcașului a vizat restaurarea din perioada martie – octombrie 2001 implicând tencuire, zugrăvire și refacere a picturii.
Adormirea Maicii Domnului este sărbătoarea în amintirea zilei în care Fecioara Maria și-a dat obștescul sfârșit. Este prăznuită de ortodocși și catolici în fiecare an, pe data de 15 august. Această sărbatoare este
cunoscută în popor și sub denumirea de Uspenia (termenul slav) sau Sfânta Maria Mare.
Despre Adormirea Maicii Domnului nu avem informații în Sfintele Evanghelii, ci numai în Tradiția Bisericii. Potrivit acestei Tradiții, Maica Domnului a fost înștiințată printr-un înger de mutarea ei din această viață.
Aceeași tradiție spune că Apostolii, aflați în acel moment în diferite zone ale lumii, au fost aduși pe nori pentru a fi prezenți la acest eveniment. Prin pronia divină, Apostolul Toma nu a fost prezent la înmormântare, sosind trei zile mai târziu. A cerut să se deschidă mormântul Maicii Domnului pentru a-i săruta mâinile acesteia, dar întrând în mormant, l-a aflat gol. Acest mormânt a fost identificat în Ierusalim, cu toate că sunt persoane care afirmă că Maria ar fi murit la Efes, locul unde a petrecut mulți ani după Înălțarea Domnului.
Biserica Ortodoxă susține că Fecioara Maria s-a născut cu păcatul strămoșesc și a primit iertare de acest păcat în momentul în care a acceptat să-l nască pe Hristos.
Adormirea Maicii Domnului este cea mai veche sărbătoare închinată Sfintei Fecioare Maria, deşi mărturii despre existenţa ei nu avem decât începând din secolul al V-lea, când cultul Maicii Domnului începe să se dezvolte foarte mult, mai ales după Sinodul IV Ecumenic, Sinod care a hotărât că Maica Domnului este Născătoare de Dumnezeu, cultul ei cunoscând de acum o foarte mare dezvoltare. În secolul al V-lea, sărbătoarea Adormirii Maicii Domnului exista sigur în Siria, fiind menţionată în documentele datând din acest secol.
În secolul al VI-lea, sărbătoarea este menţionată şi în Apus, pentru prima dată la Sfântul Grigorie, episcopul de Tours (593 sau 594), cu deosebirea că acolo Adormirea Maicii Domnului se sărbătorea la date diferite de tradiţia Răsăritului, la 18 ianuarie, iar în unele părţi la 15 ianuarie. Se pare că generalizarea Praznicului Adormirii Maicii Domnului în Răsărit se datorează împăratului bizantin Mauriciu (528-603), care a rezidit Biserica Maicii Domnului din Ghetsimani şi care a fixat definitiv şi data sărbătoririi ei la 15 august.
În Apus, sărbătoarea a fost generalizată puţin mai târziu de către papa Teodor I (642-649), care era originar din Ierusalim, şi care a impus data de 15 august ca dată a sărbătoririi Adormirii Maicii Preacurate, ca în Răsărit.
 
Numai creştinii din Galia şi copţii egipteni sărbătoresc până astăzi Adormirea Maicii Sfinte, la vechea dată a prăznuirii ei, adică în 18 ianuarie.
<obiectiv>1713, Biserica Sfinții Voievozi, Ulmi
Biserica Sfinții Voievozi cu hramul Sfinții Arhangheli Mihail și Gavriil datează din 1810, fiind înscrisă în lista monumentelor istorice. Ctitor al lăcașului a fost boierul Catargiu. Cele mai importante modificări aduse lăcașului au vizat refacerea picturii din 1920 și 1988, consolidările din urma cutremurului din anul 1977.
În fiecare an, pe data de 8 noiembrie, Biserica cinstește Soborul Sfinților Mihail și Gavriil și a tuturor Puterilor cerești celor fără de trupuri. Lucrarea principală a îngerilor este aceea de a-l întări și susține pe om în a transfigura lumea.
În limba ebraică, numele Sfântului Mihail înseamnă "Cine este ca Dumnezeu?". El este cel care "strigă": "Să luăm aminte, noi, care suntem făpturi, ce a pătimit Lucifer, cel care era cu noi: cel ce era lumină, acum întuneric s-a facut. Că cine este ca Dumnezeu?", și așa s-a întocmit soborul, adică adunarea și unirea tuturor îngerilor.
Pe seama sa se pune și călăuzirea lui Lot și a familiei acestuia la ieșirea din Sodoma, precum și protecția specială a poporului lui Israel. Îi scoate din cuptor pe cei trei tineri din Babilon, îl sprijină în luptă pe Ghedeon, îl mustră pe vrăjitorul Valaam și îl eliberează din închisoare pe Sfântul Apostol Petru. Conform Scripturii, toti morții vor ieși din morminte la glasul trâmbiței Sfântului Arhanghel Mihail.
În iconografie, Arhanghelul Mihail este reprezentat purtând în mână o sabie de foc, semn că el pedepsește păcatul. Sfântul Arhanghel Mihail este pomenit în cărțile Vechiului Testament ca fiind prezent mai ales acolo unde Dumnezeu pedepsește nedreptatea. Din acest motiv Arhanghelul Mihail se arată a fi un înger al dreptății.
În limba ebraică, Gavriil înseamna "bărbat-Dumnezeu". Numele său conține concentrat vestea că Dumnezeu se va face bărbat, că va asuma firea omenească. Vestește Sfinților Părintilor Ioachim și Ana nașterea Maicii Domnului, îi descoperă lui Zaharia nașterea Înaintemergătorului. Pastorilor le arată ca li s-a născut prunc, pe Iosif, logodnicul Mariei, îl întărește ca să nu se îndoiască de nimic, călăuzește sfânta familie în Egipt și aduce femeilor mironosițe vestea Învierii Domnului.
Arhanghelul Gavriil este reprezentat în iconografia ortodoxă purtând în mână o floare de crin alb, ca simbol al bucuriei și binecuvântării. Arhanghelul Gavriil este îngerul bunătății și milostivirii lui Dumnezeu.
<obiectiv>1714, Biserica Cuvioasa Paraschiva, Poiana Mare
Biserica Cuvioasa Paraschiva datează din 1833, fiind înscrisă în lista monumentelor istorice. Ctitor al lăcașului a fost Pătru Ceas. Cele mai importante modificări aduse lăcașului au vizat reparațiile din 1901 și 1939, refacerea picturii din 1941 și consolidările din urma cutremurului din anul 1988 și 1990.
Născută în Epivat, pe ţărmul Mării Marmara, în apropiere de Constantinopol, fosta capitală a
  
Imperiului Bizantin, Sfânta Parascheva şi-a însuşit încă din copilărie credința pentru Hristos.
La vârsta de 10 ani, în timp ce se afla într-o biserică, a auzit la Sfânta Evanghelie cuvintele: „Vinde-ţi averea ta, dă-o la săraci şi urmează Mie“ (Matei 19, 21). A fost momentul care a decis definitiv traseul pe care Cuvioasa Parascheva avea să-l urmeze: cel al credinţei în Hristos şi al jertfirii pentru cei nevoiaşi.
După ce a împlinit 20 de ani, a părăsit casa părintească din Epivat, îndreptându-se spre locurile sfinte de la Ierusalim, pe care-şi dorea cu ardoare să le vadă. A început acest lung pelerinaj trecând mai întâi prin Constantinopol, unde s-a închinat la moaştele sfinţilor din cetate. După cinci ani, Cuvioasa Parascheva a ajuns la Ierusalim, hotărând să rămână pentru tot restul vieţii sale în locurile în care au trăit Iisus Hristos şi Sfinţii Apostoli. Astfel, după ce s-a închinat la Locurile Sfinte, a mers în pustiul Iordanului, la o mănăstire de maici, acolo unde trăiseră Sfântul Ioan Botezătorul şi Cuvioasa Maria Egipteanca, ducând o viaţă aspră şi plină de nevoinţe.
La 25 de ani a părăsit mănăstirea din pustiul Iordanului, îndreptându-se din nou spre casă, după ce într-o noapte, în timp ce se ruga, un înger de lumină i-a spus: „Lasă pustiul şi întoarce-te în patria ta, unde vei da trupul tău, iar sufletul tău se va duce în cer alături de Mirele tău pe care L-ai iubit mai mult decât pe părinţi, pe rude şi toate bunurile din lume.“
Aşadar, tânăra Parascheva a plecat înapoi spre Constantinopol, unde, odată ajunsă, s-a închinat în marea biserică a Sfintei Sofia şi la icoana făcătoare de minuni a Maicii Domnului din Vlaherne, gândindu-se încotro să se îndrepte mai departe.
La 27 de ani Cuvioasa Parascheva a murit, iar trupul ei a fost îngropat aproape de mare. Sfintele sale moaşte au fost descoperite mult mai târziu de un călugăr şi au fost aşezate la loc de cinste, după ce Cuvioasa s-a arătat în vis unui anume Gheorghe din Kallicrateia. Aşa se face că trupul neputrezit şi înmiresmat al Sfintei Parascheva a fost mutat în biserica Sfinţilor Apostoli din Kallicrateia, unde se spune că au stat timp de 200 de ani.
Din Kallicrateia, moaştele Sfintei Parascheva au fost mutate în 1235 la Târnovo (Bulgaria de astăzi), unde au stat vreme de 160 de ani. De aici au fost duse la Belgrad, unde au stat până în 1521, de unde s-au întors la Constantinopol pentru alţi 120 de ani. În 1641, Cuvioasa a pornit spre Moldova, într-o lungă călătorie, după ce domnitorul Vasile Lupu a primit sfintele sale moaşte în dar de la Patriarhia Ecumenică de la Constantinopol. Astfel, la 13 iunie 1641 Cuvioasa a fost aşezată în Biserica „Sfinţii Trei Ierarhi“, unde moldovenii au cinstit-o până în 1889, când a fost mutată în Catedrala mitropolitană, acolo unde se odihneşte şi astăzi.
<obiectiv>1715, Biserica „Sfântul Nicolae“, Orlea
Biserica cu hramul „Sfântul Nicolae“ din satul Orlea a fost ridicată înainte de 1842. O altă sursă precizează că a fost construită ante 1845, refăcută, din zid, între anii 1863-1864, pe locul unei biserici bordei și reparată în anii 1894 și 1925. Pisania veche ne spune că biserica s-a edificat la 1863, reparându-se general în anul 1895.
Pisania noua precizează că, în 1990 s-au terminat lucrările de reparații capitale ale bisericii. Orlea este o autentică localitate istorică antică pe o
bogată așezare romană. Din săpăturile făcute de colectivul muzeului Orlea, săpăturile întâmplătoare ale cetățenilor, precum și în urma revărsărilor din baltă, s-au scos la iveală diferite obiecte ca: statui,
 
vase cu diferite inscripții, strecurători, morminte, monede, săgeți scitice, fibule de diferite forme, cărămizi cu inscripții de renumiți cărămidari, olari și legiuni romane.
Sub Mihai Voievod 1593-1601 în timpul expediției lui Sinan Pașa (1595) satul Orlea a fost distrus de turci. Locuitorii au fugit unii peste Dunăre, alții în munți.
Documentul din anul 1616 (7124) iunie 11 sub domnia lui Radu al Vlll-lea Mihnea, locuitorii fugiți din satul Orlea, ce rămasese pustiu sunt iertați de bir timp de doi ani și domnitorul dă ordin Mănăstirii Cozia să facă sat de milai la Orlea și să strângă locuitorii fugiți și alți străini de localitate din alte părți. Astfel a luat ființă din nou satul Orlea.
Satul este dat prin Hrisov Mănăstirii Cozia fiind administrat de călugări. Pentru administrația moșiei și Bălții Mamina, Mănăstirea Cozia trimite la Orlea 12 călugări repartizați astfel: 5 călugări pentru administrația de câmp, 5 pentru administrarea Bălții, 1 călugăr pentru biserică și 1 călugăr pentru școală.
În anul 1735 luna iunie ziua 15 s-a iscat gâlceavă, locuitorii nemaiputând suporta condițiile impuse de călugări, refuză a mai lucra pământul și a mai pescui în baltă. Atunci călugării ajutați de forța domnească ridică o parte din locuitorii satului Orlea îi duce pe jos la Craiova, la administrație, la grea închisoare. Cu forța au fost duși să semneze alt zapis după placul călugărilor.
În timpul răscoalei de la 1821 grecii călugări fug peste Dunăre, lăsând în părăsire moșia și balta. În anul 1864 se aflau în satul Orlea 224 copii de familie.
Orlea nouă a fost făcută în 1880 după reforma agrară a însurățeilor.
<obiectiv>1716, Biserica de lemn Adormirea Maicii Domnului, Măgura
Biserica de lemn Adormirea Maicii Domnului datează din 1732, fiind înscrisă în lista monumentelor istorice. Cele mai importante modificări aduse lăcașului au vizat reparațiile din 1798, 1930, 1966 și 1995, când a fost refăcută și pictura. Adormirea Maicii Domnului este sărbătoarea în amintirea zilei în care Fecioara Maria și-a dat obștescul sfârșit. Este prăznuită de ortodocși și catolici în fiecare an, pe data de 15 august. Această sărbatoare este cunoscută în popor și sub denumirea de Uspenia (termenul slav) sau
Sfânta Maria Mare.
Despre Adormirea Maicii Domnului nu avem informații în Sfintele Evanghelii, ci numai în Tradiția Bisericii. Potrivit acestei Tradiții, Maica Domnului a fost înștiințată printr-un înger de mutarea ei din această viață.
Aceeași tradiție spune că Apostolii, aflați în acel moment în diferite zone ale lumii, au fost aduși pe nori pentru a fi prezenți la acest eveniment. Prin pronia divină, Apostolul Toma nu a fost prezent la înmormântare, sosind trei zile mai târziu. A cerut să se deschidă mormântul Maicii Domnului pentru a-i săruta mâinile acesteia, dar întrând în mormant, l-a aflat gol. Acest mormânt a fost identificat în Ierusalim, cu toate că sunt persoane care afirmă că Maria ar fi murit la Efes, locul unde a petrecut mulți ani după Înălțarea Domnului.
Biserica Ortodoxă susține că Fecioara Maria s-a născut cu păcatul strămoșesc și a primit iertare de acest păcat în momentul în care a acceptat să-l nască pe Hristos.
Adormirea Maicii Domnului este cea mai veche sărbătoare închinată Sfintei Fecioare Maria, deşi mărturii despre existenţa ei nu avem decât începând din secolul al V-lea, când cultul Maicii Domnului începe să se dezvolte foarte mult, mai ales după Sinodul IV Ecumenic, Sinod care a hotărât că Maica Domnului este Născătoare de Dumnezeu, cultul ei cunoscând de acum o foarte mare dezvoltare. În
 
secolul al V-lea, sărbătoarea Adormirii Maicii Domnului exista sigur în Siria, fiind menţionată în documentele datând din acest secol.
În secolul al VI-lea, sărbătoarea este menţionată şi în Apus, pentru prima dată la Sfântul Grigorie, episcopul de Tours (593 sau 594), cu deosebirea că acolo Adormirea Maicii Domnului se sărbătorea la date diferite de tradiţia Răsăritului, la 18 ianuarie, iar în unele părţi la 15 ianuarie. Se pare că generalizarea Praznicului Adormirii Maicii Domnului în Răsărit se datorează împăratului bizantin Mauriciu (528-603), care a rezidit Biserica Maicii Domnului din Ghetsimani şi care a fixat definitiv şi data sărbătoririi ei la 15 august.
În Apus, sărbătoarea a fost generalizată puţin mai târziu de către papa Teodor I (642-649), care era originar din Ierusalim, şi care a impus data de 15 august ca dată a sărbătoririi Adormirii Maicii Preacurate, ca în Răsărit.
Numai creştinii din Galia şi copţii egipteni sărbătoresc până astăzi Adormirea Maicii Sfinte, la vechea dată a prăznuirii ei, adică în 18 ianuarie.
<obiectiv>1717, Biserica de lemn Sfântul Nicolae, Perieții de Jos
Biserica de lemn Sfântul Nicolae datează din 1857, fiind înscrisă în lista monumentelor istorice, având o structură de zid și formă de navă.
Sfântul Nicolae este prăznuit la 6 decembrie. De origine grecească (Nikolaos), numele este format din două cuvinte: nike, „victorie“ (de la nikao, „a învinge“), și laos, „popor“, putându-se talmaci prin „obșteasca biruință“. Sfântul Nicolae a trăit pe vremea împăraților Dioclețian și Maximian. Mai întâi a strălucit prin viețuire călugărească; iar pentru viața lui îmbunătățită a fost făcut
arhiereu.
Nicolae s-a născut într-o familie bogată, iar după ce părinții săi au murit, el și-a folosit moștenirea pentru a ajuta oamenii saraci. Pentru că sfântul propovăduia cu îndrăzneală credința în Hristos a fost prins de mai-marii cetății, a fost bătut și chinuit, apoi aruncat în temniță, împreună cu alți creștini. Când împaratul Constantin a ajuns împărat al romanilor, au fost eliberați din legături toți cei închiși și, odată cu aceștia, și Sfântul Nicolae, care s-a dus în Myra. Nu după multa vreme a fost adunat de marele Constantin cel dintâi sinod de la Niceea, la care a luat parte și Nicolae.
A fost numit cardinal al tinutului Myra și este cunoscut pentru minunile pe care le-a săvârșit de-a lungul vieții și pentru generozitatea lui. A murit în 6 decembrie 345 (sau 352, după alte surse), fiind de atunci celebrat în fiecare an la această dată. Multe biserici au fost construite sub hramul Sfântului Nicolae, el fiind și unul dintre cei mai pictați sfinți în icoane. Este cunoscut drept patronul spiritual al unor țări precum Germania, Olanda, Rusia, România, Elveția, dar totodată este protectorul marinarilor, al fetelor nemăritate, al săracilor și nu în ultimul rând al copiilor.
Legenda lui Moș Nicolae spune că Sfântul Nicolae a ajutat trei fete sărace din orașul său, aducându-le dar de zestre, noaptea, fără a fi văzut. Casa în care trăiau cele trei surori era foarte săracă. Tatăl lor plănuia să-și vândă fetele ca să se îmbogățeasca. Bătrânul nu a fost înduplecat de lacrimile și durerea fiicelor, dar Sfântul Nicolae a aflat despre nenorocirea ce se petrecea și a venit în ajutorul lor. Noaptea, pe furiș, el a aruncat o pungă plină cu galbeni în camera fetei celei mai mari. Astfel, ea a reușit să se mărite curând. La fel a facut și în următorii doi ani, iar sora cea mijlocie și apoi cea mică au reușit să se așeze la casele lor. Tatăl s-a hotărât însă, ca înainte de căsătoria mezinei, să îl pândească noaptea pe Nicolae. L-a văzut astfel când a urcat pe acoperișul casei de această dată și a dat drumul pe coș unui săculeț. De atunci, legenda lui Moș Nicolae spune că acesta nu se arată niciodată, așa cum face Moș Crăciun, dar nu uită să îi răsplătească pe copiii cuminți și să le aducă nuiele celor neascultători.
 
<obiectiv>1718, Fostul schit Deleni, Deleni
 Fostul Schit Deleni datează din anul 1767. După specificațiile lui Ion Ionașcu, construcția s-a realizat în anii 1644-1648, de către Drăguşin Deleanu – mare paharnic. Vizitând regiunea Ioan Slavici și arh. G. Mandrea au constatat dărâmarea clădirii din cauza surpării malului Oltului și au apreciat că evenimentul nefericit s-a produs în 1725 când schitul a fost închinat ca metoh, Mitropoliei. În anul 1767 strănepotul lui Drăguşin Deleanu, Grigore Deleanu - postelnicul a reconstruit schitul, din care se păstrează biserica cu fresca originală, clopotnița și resturile zidului de incintă.
O parte din terenul pe care se află satul a aparţinut boierului Deleanu, o rudă de-ale lui Matei Basarab. Satul se pare că a fost întemeiat de slugile boierului. Adevărul istoric spune că la 1644, boierul Drăguşin Deleanu a ridicat un schit numit Schitu-Deleni, pe care l-au luat apele Oltului patru ani mai târziu. Peste un secol şi ceva,
strănepotul boierului, Grigore Deleanu, a refăcut schitul şi l-a mutat pe dealul Roşca.
Primul dintre Deleni amintit de izvoarele istorice este Deleanu Drăguşin, rudă dinspre mamă cu Matei Basarab şi născut în ranguri dregătoreşti pe timpul domnitorului. Acesta este amintit ca şi ctitor al unei mănăstiri foarte frumoase pe care a ridicat-o în 1644 pe malul Oltului, pe proprietatea pe care o deţinea în satul care poartă astăzi numele „Deleni”.
Potrivit volumului „Repertoriul Arhitecturii în Ţara Românească 1600-1680” de Tereza Sinigalia, apărut în 2004, sub clopotniţa bisericii era inscripţionat: „În zilele domnului nostru Io Matheiu Basaraba Voevodă şi Domn fu rădicarea aceştii sfinte şi dumnezeieşti case ce iaşte hramul Sfânta Troiţe, ce s-au rădicat întru slava lu Dumnezeu pentru ertarea păcatelor întru vecinica pomeană de acest bun creştin, jupân Drăguşin vel paharnic şi jupâneasa lui Drăgana şi coconii lui: Gorgan, Nicola, Fota, Stana, Aspre şi Anca... şi după prilejul cât i-au fost puterea o au întărit şi o au miluit cu moşii şi cu bucate de tot fealiul şi o au dat pe seama părinţilor călugări să facă rugăciuni şi să le fie hrană şi îmbrăcăminte în tot veacul”.
Vizitând lăcaşul, pe care îl numeşte „mănăstirea lui Drăguşin”, celebrul arhidiacon călător Paul de Alep menţiona în jurnalele sale că Deleanu Drăguşin „a zidit-o de curând lângă râul Olt. Biserica este mândră şi lângă ea este o fântână şi o clopotniţă mare”. Din păcate, acest lăcaş a fost distrus de apele Oltului la numai patru ani de la ridicarea sa. A fost reconstruit de urmaşii ctitorului în anul 1767.
<obiectiv>1719, Biserica de lemn „Cuvioasa Paraschiva“, Gojgărei
Biserica de lemn din Gojgărei a fost ridicată pe locul actual în anul 1818 și poartă hramul „Cuvioasa Paraschiva”. Se remarcă prin decorația sculptată a portalului de la intrare, a brâului median, a stălpilor de la pridvor și a grinzilor și consolelor de sub bolțile interioare. Din pictura veche de secol al XIX-lea s-a păstrat decorul de pe piciorul de altar. Inscripția pisaniei de început se păstrează fragmentar pe peretele dintre
pronaos și naos.
Monumentul este realizat din bârne groase de stejar, cioplite cu barda, cu patru feţe aşezate orizontal după cum este obişnuit în arhitectura populară, încheiate în clasicul mod ţărănesc cheotoare „în coadă de rândunică”. De asemenea, are un pridvor larg deschis în faţă, cu stâlpi din
 
lemn. În timp, biserica a suferit modificări care au vizat pereţii exteriori şi pălimarul pridvorului care au fost tencuite, evitându-se însă acoperirea cu tencuială a brâului median în formă de „funie răsucită” care înconjoară biserica la exterior. Acoperişul, iniţial din şiţă şi turla din lemn au fost înlocuite cu învelitoare din tablă, ceea ce afectează armonia monumentului. Elementele din lemn ale construcţiei care nu au fost tencuite au fost recent vopsite cu vopsea în ulei de culoare albastră, afectând aspectul estetic al monumentului.
Biserica de lemn se încadrează tipului de biserică cu plan
dreptunghiular simplu şi absida altarului decroşată faţă de corpul principal. Respectă tradiţia bisericilor de cult ortodox: altar rectangular, nava (naos), dreptunghiulară, tinda (pronaos). Turla este amplasată pe pridvor. Acoperişul este realizat peste tot corpul bisericii, unic, în patru pante mari, urmând spre est conturul altarului. Elementul architectural deosebit faţă de al altor construcţii eclesiastice îl constituie bolta pridvorului, semicilindrică, cu axul poziţionat perpedincular pe axa longitudinal a bisericii. Turnul-clopotniţă este situat la intrarea în curtea bisericii, poarta de acces fiind situată sub clopotniţa construită din zid.
Satul Gojgărei a fost atestat documentar în anul 1499. Faptul că biserica este în mijlocul cimitirului nu trebuie să ne mire, până în sec. al VIII-lea era o regulă generală ca cimitirul să se dezvolte în jurul bisericii, îndeosebi în sudul şi răsăritul acesteia.
<obiectiv>1720, Biserica Sfântul Gheorghe, Tufeni
Biserica Sfântul Gheorghe datează din 1870, fiind înscrisă în lista monumentelor istorice, având o structură de zid și formă de navă. Cele mai importante modificări aduse lăcașului au vizat reparațiile realizate în 1870 și 1950.
Sfântul Mucenic Gheorghe s-a născut în Capadocia, din părinți creștini. A trăit în vremea împăratului Dioclețian (sec. al IV-lea). Datorită vitejiei și victoriilor sale, ajunge conducător de armată.
În anul 303, împăratul Dioclețian va începe lupta împotriva creștinilor. Au fost dărâmate lăcașuri de cult, interzise
adunările creștinilor, arse cărțile sfinte, iar cei ce refuzau să aducă jertfă zeilor erau uciși. În fața acestei situații, Sfântul Gheorghe nu se ferește să-și mărturisească credința în Hristos, motiv pentru care va fi întemnițat. Va fi supus la diverse chinuri: loviri cu sulița, tras pe roată, îngropat în var, lespezi de piatră puse pe piept, etc, dar nicio tortură nu l-a făcut să renunțe la credința sa.
Cei prezenți la aceste suferințe, uimiți de faptul că Sfântul Gheorghe a rămas nevătămat și că a înviat un mort, au renunțat la credința păgână și au primit credința în Hristos. Minunea învierii celui decedat, a convins-o și pe împărăteasa Alexandra, soția lui Dioclețian, să îmbrățișeze creștinismul.
Sfântul Gheorghe a fost ispitit cu onoruri pentru a jertfi zeilor, dar aceste încercări au fost zadarnice. Pentru că nu a lepădat credința în Hristos, Sfântul Gheorghe este condamnat la moarte prin decapitare, în ziua de 23 aprilie 304, rămânând de atunci zi de prăznuire.
Iconografia păstrează imaginea Sfântului Gheorghe călare pe un cal, străpungând cu sulița un balaur. Este vorba despre o legendă pioasă, în care Sfântul Gheorghe salvează cetatea Silena, din provincia Libiei, terorizată de un balaur. Această imagine a sfântului a rămas în amintirea oamenilor ca model de curaj în lupta cu diavolul. Mai este reprezentat într-o mantie roșie, culoare tradițională pentru un martir, dar și ca războinic pedestru sau ca tribun militar în veșminte patriciene, cu o diademă metalică pe cap, cu o platoșă sub mantie, ținând o cruce în mâna dreaptă și o sabie în mâna stângă.
În 1222, regele Angliei, Richard Inima de Leu, l-a ales pe Sfântul Gheorghe patronul spiritual al Casei Regale și al întregii țări. Regele Edward al III-lea a înființat "Ordinul St. George", iar Crucea Sfântului Gheorghe a devenit, mai târziu, steagul Angliei, "Union Jack". Marele Mucenic Gheorghe este considerat și ocrotitorul Georgiei, Armeniei, Maltei, Lituaniei, Serbiei. De asemenea, Sfântul Gheorghe este și ocrotitorul armatei române.
 
