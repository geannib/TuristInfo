Енорийска църква в Берковица, построена в 1845 г.
Сградата е трикрабна с много широка апсида, многоъгълна отвън. Колоните са каменни, покритието   масивно. Емпорията се развива над външния притвор, като от север и юг има дълги галерии. От север към галерията са пристроени църковната одая и свещоливницата.
Иконостасът на църквата е дърворезбен от тетевенски или тревненски майстори.
Характерно за църквата е, че нейната външна архитектура напълно наподобява жилищна сграда, по този начин църковната постройка се скрива напълно сред останалите къщи от квартала.
Това е единствен пример в църковната архитектура на Възраждането.


