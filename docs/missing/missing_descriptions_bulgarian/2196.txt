Курортът се намира под връх Ком в Берковския дял на Западна Стара планина. Към 1,5 - километровата просторна и добре утъпкана алпийска писта, спускаща се от Малкия Ком /1959 м/ има два ски влека. Двете хижи в близост са с общо 134 легла, чайна с топли напитки и храна, скиорна и ски-училище. Новият ски-влек е с дължина 800 метра. Влекът е тип "котва" за двама души. Старият ски-влек е за деца. Пътят до местността е 15 км, скоро е асфалтиран и е добре поддържан.
Климат
С близо 5-месечната си снежна покривка и с богатството от различни видове гори и прекрасни поляни планината предлага много добри условия за зимен туризъм и състезания по ски-спускане, слалом и бягане, а през лятото - за пешеходен, скален и колотуризъм. Северните ветрове заобикалят сгушеното под старопланинския връх селище Берковица. Средногодишната температура е 11 градуса, а лажността на въздуха от 60-70%.


