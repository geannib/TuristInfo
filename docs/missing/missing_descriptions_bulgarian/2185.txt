Копрен – Равно буче – Калиманица – Деяница e защитена местност в България. Намира се в землищата на град Чипровци и село Копиловци и обединява четири местности в Копиловския дял на Западна Стара планина. 
Разнообразният ландшафт, включващ вековни широколистни и иглолистни гори, пъстроцветни поляни, осеяни с много защитени и редки представители на флората, скални зъбери и кристално чисти изворни поточета и реки, прави гледката неповторима и привлича целогодишно стотици туристи и любители на дивата природа.
С разрешението на МОСВ са изградени две екопътеки. 
В границите на защитената територия се намират и два от най-красивите в Северозападна България водопада –“Дуршин” и “Водният скок“, обявени за природни забележителности
Защитената местност е обявена на 30 ноември 1973 г. с цел „опазване на характерен ландшафт“ и има площ от 536,4 хектара, обединяваща четири живописни местности в Копиловския дял на Западна Стара планина, община Г. Дамяново.

