Село Реселец се намира на 6 км от гр. Червен бряг. Цялата околност е изпълнена с уникални природни образувания, множество пещери и предлага интересни туристически маршрути. Това е едно от малкото места в България, където се срещат скорпиони.
Природната забележителност „Реселешки кукли” представлява уникални и впечатляващи скални фигури – купени, кукли, обелиски. Ако напрегнете въображението си, ще различите порта, подпряна на три колони, старец, обут в потури, слон и други интересни форми.
Близо до „Реселешките кукли” се намира друга природна забележителност - „Калето”. Наблизо е и изкуственото езеро „Баража”, образувано от преграждане на реката, което е подходящо за риболов и летни излети.


