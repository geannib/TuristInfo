При откриването си през 1970 година видинската гребна база е едно от най-модерните съоръжения за трениране на кану-каяк в България. През последните седем години българските гребци от Видин са спечелили 130 медала. Успехите на спортистите са видни за всички, но за съжаление в момента състоянието на спортния комплекс е изключително тежко. Въпреки това, всеки ден в базата тренират много деца, които продължават традициите на Видинската школа по кану-каяк.


