Останките от Средновековната крепост Флорентиана се намират на около 1км западно от село Флорентин, в местността "Валя Турчилор", близо до река Дунав. Предполага се че крепостта е била построена през XII-XIII век и е била добре запазена до началото на XIX век. Крепостта е влизала във владенията на Видинското царство на цар Иван Срацимир.
Крепостните стени са били изградени от ломени камъни, споени с бял хоросан, смесен с баластра. В наши дни от крепостта е останала само малка част от основите на една от стените.


