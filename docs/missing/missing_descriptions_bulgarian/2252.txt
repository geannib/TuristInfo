Площад Възраждане е централният площад на град Плевен. Построен е през периода 1976-1977г по проект на инж. Васил Мутафчиев в чест на 100-годишнината от освобождението на Плевен. Уникалната водна каскада, с която се слави Плевен е изградена също по негов проект и е пусната в експлоатация пет години по-късно, през 1982 година.
На площад Възраждане се намират и емблематични за града сгради - Община Плевен, Мавзолеят ,"Св.Георги Победоносец", Домът на армията, Библиотека Христо Смирненски, Централна поща. Площадът е обновен изцяло през 2014 година като вече разполага със 7дка нови зелени площи, с които територията е разделена на четири зони с различни функции.
Дъното и стените на големия фонтан в центъра на Плевен са облицовани с полиран италиански сив гранит, а новите водни и светлинни ефекти са още по-атрактивни. С новият си модерен и цветен облик площад Възраждане радва плевенчани и гостите на града и е любимо място за отдих на малки и големи.


