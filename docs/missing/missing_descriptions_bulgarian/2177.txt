Интересен факт е, че католицизмът е имал същото влияние сред хората както и православното християнство. През XVII в. било открито училище, където се обучавали младежи с католическа вяра. Католическите монаси имали огромен принос за подготовката на Чипровското въстание през 1688г. При потушаване на въстанието манастира бил сринат из основи, а католиците били избити, така от католицизма са останали само останките на катедралата и манастира разположени на хълма в града. Днес те са достъпни за посещения.


