Разстояние: 16,4km, Обща денивелация + 395 m, -633m; Ниво: средно
Тръгване от центъра на Белоградчик. Пътят минава през леки изкачвания и навлиза във хълмист участък. Внимавайте при първото важно отклонение на дясно, където синият път се разделя от червения. Поемете надолу през гората. Следва другия важен кръстопът в гората. За Боровица – поемете наляво. Следвате коритото на реката, след това жиците. Пресичат се няколко малки рекички. Хълмист участък с пресичане на няколко реки. Фантастична гледка към Боров камък и спускане към село Боровица.

Когато поемете по асфалтовия път на селото, завийте наляво и продължете за около 1,2 км почти до другия край на селото. Поемете наляво. Неравен участък, който пресича под красивите скали. В един участък пътят за кратко преминава от стръмно спускане към стръмно изкачване. Налага се да слезете от велосипеда. Преминавате през лозя, малко изкачване през иглолистна гора, след това акация, открита площ, след това остър ляв завой към букова гора. Следвайте пътеката (равна, на места хълмиста и в края се спуска надолу през гората), която ще ви отведе до асфалтовия път във Фалковец. Хотел „Хан Мадона” се намира от ляво на пътя.


