Спортните традиции в община Кнежа са с дълбоки корени. С постиженията си, местни спортисти-щангисти многократно са прославяли името на страната и на града ни,както в Европа така и по света. Приоритетен спорт за региона е вдигането на щанги. От тук започват спортния си път плеяда известни български щангисти, като: Гълъбин Боевски; змс Веселин Осиковски; мс Христо Беличовски, Пламен Боев и мнoго други.
Традиционни за общината спортове са хандбал, лека атлетика, вдигане на тежести, футбол, конен спорт и др. Стимулират се нетрадициони за общината спортове, като /АЕРОБИКА, АЙКИДО, КАРАТЕ/. 
Към училищата има обособени отбори по баскетбол, волейбол, хандбал, лека атлетика, тенис на маса и др.
Спортните съоръжения на територията на общината са: спортна зала “Г. Боевски” в гр.Кнежа, стадион и спортна площадка в града, спортен салон “Стара гимназия”,както и конна база и плувен басейн. По-голяма част от обектите се нуждаят от ремонт и благоустрояване, като спортната зала има нужда от основен ремонт, градският стадион от благоустрояване. Негативен е фактът, че селата от общината не разполагат със спортни съоръжения.
 
В момента на територията на град Кнежа има пет спортни клуба, целта на които е обхващане на по-голям брой млади хора в спортните дейности на общината и отбори за осмисляне на свободното им време и развитие на масовата физкултура.
 
Треньор на клуба по вдигане на щанги е Васил Милашки. В него тренират и активно изявяват над 20 състезатели в четири възрастови групи.
рез1963г. към физкултурно дружество „Мизия” гр. Кнежа е открита школа по конен спорт. Школата е настанена в бившия скотовъден дом и разполага с 10 коня и отлична спортна база.
Първият треньор, поставил основите на конния спорт в нашия град, е Радой Иванов Радоев.Той е бил изключително ерудиран човек и един от големите специалисти на конния спорт в България.  Под негово ръководство, за 2 години, юношите на Кнежа завоюват призови места в републиканските първенства.  Под негово ръководство израстват изключителни спортисти като Стоян Авгостинов, Марин Дреновски, Вася Нинаковски, Цветан Островски, Цветан Пахарски, Георги Първановски, Венелин Марчовски, Любен Арабски, Чавдар Братойчев Иван Джанабетски.
През тези години ездачите на клуба печелят множество републикански, балкански и международни отличия.
В края на 2004 година клуба е закрит от тогавашното ръководство, но в началото на 2005г. е възстановен с помощта на кмета на община Кнежа г-н Симеон Шарабански,Любен Хинкин, Иван Миловски, Огнян Крачунов, д-р Николай Миловски, Петко Таков,Йордан Дилков, Христо Беличовски и д-р Борис Колдашки. С помощта на гореспоменатите спонсори и новото ръководство Борислав Манчев – председател и Марин Дреновски – секретар и треньор, конната база е възстановена и е една от най-хубавите в Северна България. Българска Федерация по Конен спорт, вече пета година, дава по два квалификационни турнира на клуба.
През 2012г. Българска Федерация по Конен Спорт награждава Клуб по Конен Спорт„Мизия” – Кнежа за най-добро провеждане квалификационни турнири.



