Построена през 1869 г. за 12 хиляди гроша. През 1870 г. зографите Иванчо Хаджи Василев от Габрово и синът на брат му Васил изработват иконостаса и главните икони. Осветена е през 1872 г. от първият български владика в Търново Иларион Макариополски.
В 1877 е разграбена от черкези и турци. Руският генерал Евсевий Андреевич Роцситицки – интендант и таен царски съветник по време на Руско-турската война, дарява на църквата Св.Евангелие със скъпоценна подвързия, два ката изящни одежди за църквата и едно разкошно за свещеника. На 25.02.1913 г. по невнимание на църковния слуга избухва пожар, при който е повреден иконостаса и зографията на свода. През 1914 г. се доставят от ателието „Св. Дука“ на художниците Г.Желязков и Ап.Христов от София всички главни икони. Понастоящем църквата в с.Стежерово е обявена за Национален паметник на културата.


