Художествената галерия в Белоградчик е открита на 21.06.1989 година. Сградата, в която се помещава, е била банка, но през 1980 година се взема ре­шение за реконструирането и превръщането й в Художествена галерия.
Разполага с три зали, като едната е за постоянна експозиция, а в другите две периодически се сменят експозициите с гостуващи изложби на художни­ци, майстори на народните и художествени занаяти.
Художественият фонд включва над 180 картини - живопис и графика. Тук могат да се видят оригинали на Владимир Димитров - Майстора, Сто­ян Венев, Иван Христов, Анета Драгушан, Георги Петров и Багит Бапишев. По-голямата част от фонда е набиран чрез провеждащите се до 1989 година международни пленери по живопис, участници в които са били Александър Шумилкин, Бранислав Динич, Волфганг Тосмел и др. Художници, наложили се като имена не само в собствените си страни, но и в чужбина.
В залите на галерията се провеждат срещи с художници, изкуствоведи и други представители на изкуството и по този начин се разширява кръгът от хора, които имат подчертан интерес към художествения живот на галерията.


