Марината къща се намира на 18 км от гр. Белоградчик в с. Стакевци. Тя e пригодена за 10 души. Разполага с две стаи, като в едната стая има две единични легла, а в другата - двойно легло и две единични ъглови легла, кухня, баня и тоалетна, напълно обзаведена. Към къщата има и друга постройка, състояща се от две стаи с по две единични легла, без санитарен възел. Външно барбекю с навес, маса и пейки.
Къщата е напълно подходяща за почивка и семейни ваканции през всеки годишен сезон. От нея се открива забележителна панорамна гледка към Стакевския Балкан, а непосредствено до оградата минава река Стакевска. Любителите на лова и риболова също са добре дошли. В реката може да се лови пъстърва, а Държавното дивечовъдно стопанство Миджур предлага отлични условия за ловен туризъм.


