Винарна Лопушна” е разположена сред красивата и пленяваща природа на китното селце Георги Дамяново, намиращо се в Западна Стара планина. Тази планина има древна история, изпълнена с превратности. Като територия с уникална природа е много добра предпоставка за производство на екологично чисти вина. Високата природна стойност на региона повишава значително атрактивността му и създава нови възможности за популяризирането му и развитието на всякакъв вид туризъм. „Винарна Лопушна” АД е приемник на Винарската изба в село Георги Дамяново, построена през 1936 година. 
 Тридесет години по-късно, с усилията и труда на миньори от мина Чипровци от едноименния град започва строителството на тунел в съществуващата скала на територията на избата. Тунелът е с дължина 47,5 м и ширина 4,5 м и създава възможност за съхраняване, с цел стареене и отлежаване на 100 тона вино. Целогодишно поддържаната температура е 12 °C. Изградена е принудителна вентилация и се поддържа постоянна влажност, необходима за правилното съхранение на висококачествени вина.


