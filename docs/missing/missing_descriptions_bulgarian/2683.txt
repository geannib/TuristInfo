Разстояние: 22 km, Обща денивелация + 352 m, -656 m ; Ниво: средно
Маршрута започва от крепостта Калето. От малкия паметник след крепостта завийте надясно през боровата гора. След кратко каране следва стръмно спускане с коловози. Поемете надясно на кръстопътя. Маршрута минава по основния хребет, има малки изкачвания и спускания. В края се спускате надолу към село Дъбравка. След като пресечете през ниската част близо до ферма, завийте наляво. Когато поемете по асфалтовия път го пресечете директно. По неравния участък достигате до асфалтово кръстовище точно под село Струиндол. Свивате надясно и стигате до центъра на село Вещица и каменен кръст близо до диво крушово дръвче. От там завийте наляво в западната посока към Рабиша. Минавате през Вещица и малко след като излезете от селото ще видите път от дясната ви страна. Карайте по този път, който е асфалтова настилка в много лошо състояние, която по-нататък изчезва и преминава в необработен път в букова гора. Той ще ви отведе до Рабиша. Близо до селото можете да посетите пещера Магура, световно известна с праисторическите си рисунки и величествени зали и излизайки от нея ще се видите езерото Рабиша – приятно място за пикник, плуване и опъване на палатка.


