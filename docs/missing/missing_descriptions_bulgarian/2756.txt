Маршрутът преминава през разнообразни природни терени - от открити ливади до красиви вековни букови гори. По време на Вашето планинско пътешествие ще можете да се запознаете с 10-те природни парка в България и да получите любопитни сведения за биологичното разнообразие и възможностите за туризъм във всеки от тях. По трасето на пътеката са разположени кътове за отдих и туристически заслон в случай на лоши климатични условия в местността Барките. Пътеката минава и в непосредствена близост до една от най-дълбоките и трудни за проникване пещери в България - Барки 14.


