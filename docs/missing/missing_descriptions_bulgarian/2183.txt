Чипровски водопад - изключително красив, 18 метров водопад, намиращ се в землището на град Чипровци. До него може да се стигне по екопътека "Деяница", която започва от изронен асфалтов път на края на града. За да се ориентирате накъде е този асфалтов път, най-добре питайте местните жители. Началото на пътеката е на няколко километра от града в посока към отдавна разрушеният Гушовски манастир. От него е останал каменен кръст и основи на някогашни църкви, които може да разгледате. Всяка година на 6 септември тук се отбелязва годишнина от Чипровското въстание на 6 септември. До местността се стига по черен път – в края му има чешма, от която може да пиете планинска вода, има и масички със столчета за пикник. Там започва и екопътека „Деяница“ с ясна и подробна маркировка. Тя ще ви отведе нагоре към планината, през малко дървено мостче в началото, откъдето се излиза на зелена поляна. Спрете се, за да я разгледате – ще видите много горски цветя, птички и интересни насекоми. След поляната отново има мостче, откъдето продължавате през гората.

Тук вече пътят става по-труден на места, има стръмни изкачвания и трябва да внимавате, за да не се подхлъзнете. Към края на пътеката е Чипровският водопад. Висок е 18 метра, водата му пада сред покрити с мъх скали и подхранва богатата флора на гората и дават живот на много риби надолу по течението. Ако сте по-опитни, може да се качите над водопада и да погледнете надолу – ще видите гледката на падащата вода, гората и пробягващите й обитатели. Внимавайте – стръмно е и хлъзгаво!
Самата екопътека започва с коларски път, изкачващ се постепенно към гората и балкана. Поставени са табели на ключови места, които обозначават посоката за водопада. Преходът до водопада в едната посока като и в горната си част екопътеката върви покрай долината на "Стара река" и е доста стръмна.

