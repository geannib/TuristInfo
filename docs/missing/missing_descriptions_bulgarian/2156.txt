Църквата "Свети Николай Чудотворец" в гр.Берковица е един от най-забележителните архитектурни паметници в града. Представлява трикорабна църква, построена през далечната 1871г. от майстор Георги Новаков Джонгар. По-късно храмът е разширен и преустроен, като през 1898г. е построена и камбанарията му. Фасадата на църквата е променяла неколкократно облика си през годините, за което допринасят различни майстори-строители. Днес "Свети Николай Чудотворец" впечатлява с богатата си външна и вътрешна украса, с живописните си декорации и древни стенописи.
В двора на църквата се намира сградата на старото класно училище "Отец Паисий". Днес в нея е разположена градската художествена галерия с фонд от над 1500 произведения на изкуството, разделени в различни категории - живопис, графики, скулптури, икони и др.


