Джамията “Хаджи Хюсеин” е паметник с местно значение. Построена през 1751г., тя е забележителна с българската си дърворезба. Това е единствената джамия в страната с таван от българска дърворезба. В момента е в процес на реставрация. В града функционира единствения природо-научен музей в Северозападна България, разполагащ с над 3000 експоната, отразяващи най-атрактивната част от богатото биологично разнообразие на тази част на България. Увлекателни беседи съобразно с възрастта и интересите на посетителите представят занимателни и любопитни страни от съществуването на живия свят.

