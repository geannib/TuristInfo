Дейности: танцов състав, балет,мажоретки; Школа по изкуствата:Раздел музика - пияно, акордеон, духови инструменти, солфеж и вокал;Раздел театър - детско театрално студио - 3 възраст ; библиотека - 90 000;
Народно читалище “Иван Вазов 1872” в град Берковица е създадено на 11 май 1872 г . В своята вековна история се развива като централен културен институт за Община Берковица.
Дейността на читалището се развива в няколко направления:
І. Работа с деца. Школа по изкуства и Детски център “Камбанка”:
Изградени са и работят следните класове и групи:
-музика – с класове по пиано, акордеон, духови инструменти, вокал и солфеж;
-танцово изкуство - с класове по модерен балет и народни танци;
-детски театър – Детска театрална студия “Николай Фол” с деца на възраст от 6 до 14 години;
-изобразително изкуство - с групи за начинаещи и подготвителна за прием в училищата по изкуства;
-куклен театър – смесен състав /деца и възрастни/ и клоунада;
-В школата по изкуства работят 3 музикални специалисти и един педагог.
ІІ. Библиотечна дейност:
Библиотеката разполага с около 80 000 тома литература и обслужва читатели. Въведена е автоматична информационна библиотечна система. Направено е пълно прочистване на фонда според последните указания и изисквания. В момента се извършва компютърно регистриране на книжния фонд. Библиотеката организира литературни четения, изложби, срещи с писатели. Изготвя писмени справки и библиография. В библиотеката са обособени 4 раздела:
-детски отдел;
-отдел възрастни;
-читалня и краезнание;
-компютърна обработка на база данни книги и фондове и каталози. В библиотеката работят 2 библиотекарки.
ІІІ. Любителско творчество:
В читалището работят следните състави:
1. Фолклорен ансамбъл “Малинарка” с над 180 танцьори, музиканти и певици. Изпълняват автентичен и обработен фолклор. Гостувал е в Унгария, Словакия, Румъния, Турция, Македония, Гърция, Сърбия, Италия, Румъния, Чехия, Египет.
2. Народен хор – изпълняващ автентичен и обработен фолклор.
3. Състав за стари градски песни “Сладък спомен” – групата пее предимно берковски градски песни. Гостувал е на почти всички фестивали в страната.
4. Берковската духова музика – много популярна в града, общината, областта, страната и чужбина. Има издадени 4 компактдиска и 3 аудиокасети. За състава са направени и излъчени 3 филма от националната телевизия.
5. Духов оркестър “Здравец” – обслужва сватби и ритуали. Участва в прояви свързани с бележити дати и събития.
6. Театрален състав 
7. Детска вокална група “Лачени обувки” – пеят деца на възраст от 6 до 12 години.
8. Детска театрална студия “Н. Фол” – по две постановки на година.
9. Състав за модерни танци 2008 – мажоретки и състав “Танцувай за здраве”.
Читалището е организатор на Международния детски фестивал на изкуствата “ЛАЧЕНИ ОБУВКИ”, който се провежда ежегодно. Включен е в програмата на Министерството на културата.
В началото на месец септември се провежда и Фолклорния фестивал “Балканът пее и танцува”.
Съвместно с Общината ежегодно провеждаме празника на Берковския Балкан и Празника на малината. Читалището организира или е съорганизатор на всички културни прояви в града. Посреща в своята база и подпомага мероприятията на училищата, организациите и ведомствата.


