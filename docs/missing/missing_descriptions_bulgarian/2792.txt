
Маршрутът започва от карстовия извор Житолюб срещу гара Лакатник. Добре оформена алея с парапети и места за отдих криволичи по Черната стена и извежда на Алпийска поляна, където е изграден заслон и кътове за отдих. По широка алея вдясно се излиза на Черната стена. В горната част на скалата, върху железни греди, е изграден алпийски заслон Орлово гнездо. Маршрутът продължава по алея вдясно, която извежда до паметника на септемврийци. От него в севрна посока по билото се преминава през старите махали Ржища, Прапор, Мъжен дел и Лак и се достига с. Миланово. От центъра на селото се тръгва по пътя за Враца. Пътеката на много места пресича серпентините на пътя и минава през гората. Преминава се през м. Корита и се достига м. Каличина бара и х. Пършевица.



