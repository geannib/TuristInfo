Увеселителен парк "Приказката" разполага със съоръжения, които позволяват не само развлекателни игри и забавления, а и сериозни състезателни предизвикателства и приключения със силови елементи за деца и възрастни. При това не е нарушена естествената природа, а за всички настилки, озеленяване и съоръжения са използвани материали, характерни за региона. Увеселителен парк "Приказката" разполага с кафе-градина и детски кът за най-малките, барбекю, лятно кино със сцена. Паркът може да бъде домакин на културни, развлекателни мероприятия и чествания. Едно от предназначенията на изградените атракции е провеждането на тиймбилдинг програми. Различните по дейност, големина и географско разположение фирми, могат да проверят ловкостта, издръжливостта, бързата реакция и сплотеността на своите екипи, под наблюдението на опитни психолози. Всички дървени, въжени мостове, стълби, мрежи и стени са абсолютно осигурени и обезопасени.
Увеселително-приключенски Парк Приказката предлага голямо разнообразие от занимания на достъпни цени, като по този начин предоставя шанса на всеки посетител да прекара времето си по възможно най-незабравим начин.
Какво може да правите в Парк Приказката?
Какво ще кажете за: каране на ATВ, стрелба с лък, пейнтбол, боулинг, миниголф, катерене по 12-метрова алпийска стена, разходка из въжени градини на височина 4 и 10 метра, пикник, езда на пони, или да се полюбувате на красивата и неподправена българска природа, разхождайки се из огромната площ на парка
Паркът предлага и екстремен туризъм и приключения във Врачанския Балкан.


