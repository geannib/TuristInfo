
Библиотеката е открита на 24 декември 1954 като Окръжна методическа библиотека. През 1966 г. получава името "Христо Ботев" и от 2006 г. насам тя е преобразувана в Регионална библиотека. Започнала с фонд от 7000 тома, днес библиотеката притежава 253 000 библиотечни документа от всички сектори на науката. Библиотеката разполага с електронни документи, посетителски сайт и сайтове на социални мрежи.
Открита преди 50 години като окръжна методическа библиотека, днес Регионална библиотека "Хр. Ботев" гр. Враца е най-голямото хранилище на библиотечни документи в областта, признат център за справочно-библиографско, информационно и краеведско обслужване, с богата културно-просветна и издателска дейност и методически център за общодостъпните библиотеки в областта.
Притежава фонд от 250 766 библиотечни документи на всички видове носители, които предлага на потребителите си чрез структурните звена за обслужване. Ежегодно обслужва около 4 000 ползватели, регистрира повече от 60 000 посещения, а заетите за ползване библиотечни документи са 140 000.
В библиотеката са автоматизирани всички библиотечно-библиографски процеси, има изградена локална мрежа с 10 работни станции и постоянен достъп до Интернет.
В електронен вариант библиотеката поддържа и предоставя за ползване:
• каталог на книгите на български и чужди езици, достъпен и чрез Интернет;
• каталог на периодичните издания;
• справочно-библиографска информация;
• информация за Враца и Врачанска област;
• адаптирани услуги за читатели със зрителни увреждания посредством програма за синтезиран говор на български език;




