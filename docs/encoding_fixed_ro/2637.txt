Cascada „Bela Voda” se află pe râul „Stakevska” în nord-vestul Stara Planina, în apropiere de satul Stakevtsi, municipiul Belogradchik. Înălțimea acesteia este aproximativ 15 metri (două căderi de apă) și se află într-o locație foarte frumoasă. În 1976 a fost declarată monument al naturii și a fost inclus în cea mai lungă rută ecologică din Balcanii de Vest. Pe albia râului se pot vedea încă câteva cascade mai mici.
La cascadă se ajunge foarte ușor – se trece prin întregul sat pe drumul principal, care, după sat, continuă în sus, către munte. Pe drum, după sat, veți observa tabele informative cu privire la flora și fauna locului. La aproximativ 500 mm mai sus, pe drum, ajungeți la o bifurcație, unde, pe partea stângă, veți vedea o tabelă cu o pasăre albă pe un fundal roșu, ceea ce înseamnă „Arie protejată”, există și un marcaj alb-roșu pe copaci. Cascada însăși se află în vale și puteți ajunge la aceasta pe o potecă abruptă.
Drumul este destul de bun și, dacă conduceți cu atenție, se poate ajunge cu autovehiculul ușor până la locul cascadei înseși. Pe jos, din sat până la cascadă, nu se fac mai mult de 30-40 min. de mers liniștit.


